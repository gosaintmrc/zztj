<font size=4px>　　汉纪三十七　起重光作噩，尽旃蒙大渊献，凡十五年。

 　　显宗孝明皇帝下

 　　永平四年（辛酉、六一）

 　　春，帝近出觀覽城第，</font><font size=4px color="#009090"><font size=4px>〔城，雒陽城。第，宅也。賢曰：有甲乙之次，故曰第。〕</font></font><font size=4px>欲遂校獵河內；</font><font size=4px color="#009090"><font size=4px>〔河內郡，在雒陽北百二十里。〕</font></font><font size=4px>東平王蒼上書諫；帝覽奏，即還宮。

 　　秋，九月，戊寅，千乘哀王建薨，無子，國除。</font><font size=4px color="#009090"><font size=4px>〔乘，繩證翻。〕</font></font><font size=4px>

 　　冬，十月，乙卯，司徒郭丹、司空馮魴免，</font><font size=4px color="#009090"><font size=4px>〔魴，音房。〕</font></font><font size=4px>以河南尹沛國范遷為司徒，太僕伏恭為司空。恭，湛之兄子也。

 　　陵鄉侯梁松坐怨望、縣飛書誹謗，下獄死。</font><font size=4px color="#009090"><font size=4px>〔松嗣父統爵為陵鄉侯。縣，讀曰懸。下，遐稼翻。〕</font></font><font size=4px>

 　　初，上為太子，太中大夫鄭興子眾以通經知名，</font><font size=4px color="#009090"><font size=4px>〔知名者，有名於時，人皆知之也。〕</font></font><font size=4px>太子及山陽王荊因梁松以縑帛請之，眾曰：「太子儲君，無外交之義；</font><font size=4px color="#009090"><font size=4px>〔儲，副也。〕</font></font><font size=4px>漢有舊防，蕃王不宜私通賓客。」松曰：「長老意，不可逆。」眾曰：「犯禁觸罪，不如守正而死。」遂不往。及松敗，賓客多坐之，唯眾不染於辭。

 　　于窴王廣德將諸國兵三萬人攻莎車，誘莎車王賢，殺之，</font><font size=4px color="#009090"><font size=4px>〔窴，徒賢翻。莎，素禾翻。〕</font></font><font size=4px>并其國。匈奴發諸國兵圍于窴，廣德請降。匈奴立賢質子不居徵為莎車王，</font><font size=4px color="#009090"><font size=4px>〔質，音致。〕</font></font><font size=4px>廣德又攻殺之，更立其弟齊黎為莎車王。</font><font size=4px color="#009090"><font size=4px>〔更，工衡翻。〕</font></font><font size=4px>

 　　東平王蒼自以至親輔政，</font><font size=4px color="#009090"><font size=4px>〔蒼輔政，始上卷中元二年。〕</font></font><font size=4px>聲望日重，意不自安，前後累上疏稱：「自漢興以來，宗室子弟無得在公卿位者，乞上驃騎將軍印綬，退就藩國。」辭甚懇切，帝乃許蒼還國，而不聽上將軍印綬。</font><font size=4px color="#009090"><font size=4px>〔上，時掌翻。〕</font></font><font size=4px>

 　　五年（壬戌、六二）

 　　春，二月，</font><span class="h"><font size=4px>【章：十二行本「月」下有「庚戌」二字；乙十一行本同。】</font></font><font size=4px>蒼罷歸藩；</font><font size=4px color="#009090"><font size=4px>〔東平國，在雒陽東六百七十二里。〕</font></font><font size=4px>帝以驃騎長史為東平太傅，掾為中大夫，命史為王家郎，</font><font size=4px color="#009090"><font size=4px>〔百官志：將軍長史一人，秩千石；掾屬二十九人，秩比四百石至比二百石；令史及御屬三十一人，百石。帝特為蒼置掾、史、員四十人。王國太傅秩二千石，中大夫比六百石，郎二百石。掾，俞絹翻。〕</font></font><font size=4px>加賜錢五千萬，布十萬匹。

 　　冬，十月，上行幸鄴；是月，還宮。

 　　十一月，北匈奴寇五原；十二月，寇雲中，南單于擊卻之。

 　　是歲，發遣邊民在內郡者，賜裝錢，人二萬。</font><font size=4px color="#009090"><font size=4px>〔賜錢為辦裝也。〕</font></font><font size=4px>

 　　安豐戴侯竇融年老，子孫縱誕，多于法。長子穆尚內黃公主，</font><font size=4px color="#009090"><font size=4px>〔內黃縣，屬魏郡。〕</font></font><font size=4px>矯稱陰太后詔，令六安侯劉盱去婦，以女妻之。</font><font size=4px color="#009090"><font size=4px>〔六安國，屬廬江郡。賢曰：今之廬州。按前漢以六安為王國，後漢以六安為侯國，屬廬江郡。賢以唐之廬州為漢之廬江郡可也，若漢之六安侯國實在唐壽州界。劉昫地理志：壽州安豐縣，漢六國故城在縣南，此為可據。此後章帝元和二年，徙江陵王恭為六安王，以廬江郡為國，卻可以用賢註。妻，七細翻。〕</font></font><font size=4px>盱婦家上書言狀，帝大怒，盡免穆等官。諸竇為郎吏者，皆將家屬歸故郡，</font><font size=4px color="#009090"><font size=4px>〔竇氏，故扶風平陵人。〕</font></font><font size=4px>獨留融京師；融尋薨。後數歲，穆等復坐事與子勳、宣皆下獄死。</font><font size=4px color="#009090"><font size=4px>〔復，扶又翻。下，遐稼翻。〕</font></font><font size=4px>久之，詔還融夫人與小孫一人居雒陽。

 　　六年（癸亥、六三）

 　　春，二月，王雒山出寶鼎，獻之。</font><font size=4px color="#009090"><font size=4px>〔據本紀，王雒山在廬江郡。〕</font></font><font size=4px>夏四月，甲子，詔曰：「祥瑞之降，以應有德；方今政化多僻，何以致茲！易曰：『鼎象三公』，</font><font size=4px color="#009090"><font size=4px>〔三公鼎足承君，故云然。此蓋易緯之辭。〕</font></font><font size=4px>豈公卿奉職得其理邪！其賜三公帛五十匹，九卿、二千石半之。先帝詔書，禁人上事言『聖』，</font><font size=4px color="#009090"><font size=4px>〔見四十二卷光武建武七年。上，時掌翻。〕</font></font><font size=4px>而聞者章奏頗多浮詞；自今若有過稱虛譽，尚書皆宜抑而不省，</font><font size=4px color="#009090"><font size=4px>〔省，悉景翻。〕</font></font><font size=4px>示不為諂子蚩也。」</font><font size=4px color="#009090"><font size=4px>〔蚩，笑也。〕</font></font><font size=4px>

 　　冬，十月，上行幸魯；十二月，還幸陽城；</font><font size=4px color="#009090"><font size=4px>〔陽城縣，屬潁川。〕</font></font><font size=4px>壬午，還宮。

 　　是歲，南單于適死，單于莫之子蘇立，為丘除車林鞮單于；</font><font size=4px color="#009090"><font size=4px>〔鞮，丁奚翻；下同。〕</font></font><font size=4px>數月，復死，</font><font size=4px color="#009090"><font size=4px>〔復，扶又翻；下同。〕</font></font><font size=4px>單于適之弟長立，為沛邪尸逐侯鞮單于。

 　　七年（甲子、六四）

 　　春，正月，癸卯，皇太后陰氏崩。二月，庚申，葬光烈皇后。</font><font size=4px color="#009090"><font size=4px>〔西京諸后皆從帝諡，惟衛思后、許恭哀后不以壽終而別追諡之。從帝諡而又加一字，自陰后始。范曄曰：漢世皇后皆因帝諡為稱，明帝始建光烈之稱，其後並以德為配，至於賢愚優劣，混同一貫。賢曰：諡法：執德遵業曰烈。〕</font></font><font size=4px>

 　　北匈奴猶盛，數寇邊，</font><font size=4px color="#009090"><font size=4px>〔數，所角翻。〕</font></font><font size=4px>遣使求合市；上冀其交通，不復為寇，許之。

 　　以東海相宗均為尚書令。初，均為九江太守，</font><font size=4px color="#009090"><font size=4px>〔九江郡，在雒陽東南一千五百里。〕</font></font><font size=4px>五日一聽事，悉省掾、史，閉督郵府內，屬縣無事，</font><font size=4px color="#009090"><font size=4px>〔郡有五部督郵，監屬縣。閉之府內者，恐以司察為功能，侵擾屬縣，適以多事故也。〕</font></font><font size=4px>百姓安業。九江舊多虎暴，常募設檻穽，</font><font size=4px color="#009090"><font size=4px>〔賢曰：檻，為機以捕獸。穽，謂穿地陷之。〕</font></font><font size=4px>而猶多傷多。均下記屬縣曰：「夫江、淮之有猛獸，猶北土之有雞豚也，今為民害，咎在殘吏，而勞勤張捕，</font><span class="h"><font size=4px>【張：設也，設為機穽以伺鳥獸曰張。裴炎猩猩銘所謂「奴欲張我」是也。】</font></font><font size=4px>非憂恤之本也。其務退姦貪，思進忠善，可一去檻穽，</font><font size=4px color="#009090"><font size=4px>〔去，羌呂翻。〕</font></font><font size=4px>除削課制。」其後無復虎患。</font><font size=4px color="#009090"><font size=4px>〔復，扶又翻。〕</font></font><font size=4px>帝聞均名，故任以樞機。均謂人曰：「國家喜文法、廉吏，以為足以止姦也；</font><font size=4px color="#009090"><font size=4px>〔喜，許記翻。〕</font></font><font size=4px>然文吏習為欺謾，而廉吏清在一己，</font><font size=4px color="#009090"><font size=4px>〔謾，音慢，又莫連翻。〕</font></font><font size=4px>無益百姓流亡、盜賊為害也。均欲叩頭爭之，時未可改也，久將自苦之，乃可言耳！」未及言，會遷司隸校尉。後上聞其言，追善之。

 　　八年（乙丑、六五）

 　　春，正月，己卯，司徒范遷薨。

 　　三月，辛卯，以太尉虞延為司徒，衛尉趙熹行太尉事。

 　　越騎司馬鄭眾使北匈奴，</font><font size=4px color="#009090"><font size=4px>〔越騎校尉司馬一人，秩千石。〕</font></font><font size=4px>單于欲令眾拜，眾不為屈。單于圍守，閉之不與水火；眾拔刀自誓，</font><font size=4px color="#009090"><font size=4px>〔自誓以死，不為單于屈也。〕</font></font><font size=4px>單于恐而止，乃更發使，隨眾還京師。

 　　初，大司農耿國言：「宜置度遼將軍屯五原，以防南匈奴逃亡，」朝廷不從。南匈奴須卜骨都侯等知漢與北虜交使，內懷嫌怨，欲畔，</font><font size=4px color="#009090"><font size=4px>〔匈奴異姓大臣，左、右骨都侯也。又異姓有呼衍氏、須卜氏、立林氏、蘭氏，皆匈奴國中名族，常與單于婚姻。〕</font></font><font size=4px>密使人詣北虜，令遣兵迎之。鄭眾出塞，疑有異；伺候，果得須卜使人。</font><font size=4px color="#009090"><font size=4px>〔伺，相吏翻。使，疏吏翻。〕</font></font><font size=4px>乃上言：「宜更置大將，以防二虜交通。」由是始置度遼營，以中郎將吳棠行度遼將軍事，將黎陽虎牙營士屯五原曼柏。</font><font size=4px color="#009090"><font size=4px>〔漢官儀曰：光武以幽、冀兵克定天下，故於黎陽立營，以謁者監領，兵騎千石。賢曰：昭帝拜范明友為度遼將軍，至此復置焉。曼柏縣，在今勝州銀城縣界。〕</font></font><font size=4px>

 　　冬，十月，北宮成。

 　　丙子，募死罪繫囚詣度遼營；有罪亡命者，令贖罪各有差。楚王英奉黃縑、白紈詣國相曰：</font><font size=4px color="#009090"><font size=4px>〔漢成帝王國省內史，令相治民，職如太守，秩二千石。紈，今之絹也。師古曰：紈，素也；縑，并絲絹也。相，息亮翻。〕</font></font><font size=4px>「託在藩輔，過惡累積，歡喜大恩，奉送縑帛，以贖愆罪。」國相以聞，詔報曰：「楚王誦黃、老之微言，尚浮屠之仁慈，潔齊三月，</font><font size=4px color="#009090"><font size=4px>〔齊，讀曰齋。〕</font></font><font size=4px>與神為誓，何嫌何疑，當有悔吝！其還贖，以助伊蒲塞、桑門之盛饌。」</font><font size=4px color="#009090"><font size=4px>〔塞，悉則翻。饌，雛戀翻，又雛皖翻。〕</font></font><font size=4px>

 　　初，帝聞西域有神，其名曰佛，因遣使之天竺求其道，得其書及沙門以來。其書大抵以虛無為宗，貴慈悲不殺；以為人死，精神不滅，隨復受形；生時所行善惡，皆有報應，故所貴修煉精神，以至為佛。善為宏闊勝大之言，以勸誘愚俗。精於其道者，號曰沙門。於是中國始傳其術，圖其形像，而王公貴人，獨楚王英最先好之。</font><font size=4px color="#009090"><font size=4px>〔袁宏漢紀：浮屠，佛也。西域天竺國有佛道焉。佛者，漢言覺也，將以覺悟群生也。其教以修善慈心為主，不殺生，專務清靜。其精者為沙門。沙門，漢言息也。蓋息意去欲以歸於無為。長丈六尺，黃金色。初，明帝夢見金人長大，以問群臣。或曰：「西方有神，其名曰佛，陛下所夢，得無是乎﹖」於是遣使天竺，問其道術而圖其形像焉。賢曰：伊蒲塞，即優婆塞也，中國翻為近住，言受戒行堪近僧住也。桑門，即沙門，梵云沙門那，或曰桑門，唐言勤息，秦譯云勤行，又云善覺。魏收曰：漢武帝遣霍去病討匈奴，獲休屠王金人，以為大神，列於甘宮，不祭祀，但燒香禮拜而已。此則佛道流通之漸也。張騫使大夏，傳其旁有身毒國，一名天竺，始聞有浮屠之教。哀帝元壽元年，博士弟子秦景憲受大月氏王使伊存口授浮屠經，中國聞之，未信了也。後明帝夜夢金人，頂有白光，飛行殿庭，乃訪群臣，傅毅始以佛對。帝遣郎中蔡愔等使天竺，寫浮屠遺範，仍與沙門攝摩騰、竺法蘭東還洛陽，中國有沙門跪拜之法自此始。愔之還，以白馬負經而至，漢因立白馬寺於洛城雍關西。好，呼到翻。〕</font></font><font size=4px>

 　　壬寅晦，日有食之，既。</font><font size=4px color="#009090"><font size=4px>〔既，盡也。〕</font></font><font size=4px>詔群司勉脩職事，極言無諱。於是在位者皆上封事，各言得失；帝覽章，深自引咎，以所上班示百官。</font><font size=4px color="#009090"><font size=4px>〔上，時掌翻。〕</font></font><font size=4px>詔曰：「群僚所言，皆朕之過。民冤不能理，吏黠不能禁；</font><font size=4px color="#009090"><font size=4px>〔黠，下八翻。〕</font></font><font size=4px>而輕用民力，繕脩宮宇，出入無節，喜怒過差。永覽前戒，竦然兢懼；徒恐薄德，久而致怠耳！」</font><font size=4px color="#009090"><font size=4px>〔人主能切己省察，然後能有是言。〕</font></font><font size=4px>

 　　北匈奴雖遣使入貢，而寇鈔不息，</font><font size=4px color="#009090"><font size=4px>〔鈔，楚交翻。〕</font></font><font size=4px>邊城書閉。帝議遣使報其使者，鄭眾上疏諫曰：「臣聞北單于所以要致漢使者，</font><font size=4px color="#009090"><font size=4px>〔要，一遙翻。〕</font></font><font size=4px>欲以離南單于之眾，堅三十六國之心也；</font><font size=4px color="#009090"><font size=4px>〔賢曰：武帝開通西域，本三十六國，余謂堅其心者，欲使之專附匈奴。〕</font></font><font size=4px>又當揚漢和親，誇示鄰敵，令西域欲歸化者局足狐疑，懷土之人絕望中國耳。漢使既到，便偃蹇自信；</font><font size=4px color="#009090"><font size=4px>〔信，音申。〕</font></font><font size=4px>若復遣之， 虜必自謂得謀，</font><font size=4px color="#009090"><font size=4px>〔得謀，猶言得計。復，扶又翻；下同。〕</font></font><font size=4px>其群臣駁議者不敢復言。</font><font size=4px color="#009090"><font size=4px>〔賢曰：駁議，謂勸單于歸漢。駁，北角翻。〕</font></font><font size=4px>如是，南庭動搖，烏桓有離心 矣。</font><font size=4px color="#009090"><font size=4px>〔南單于庭在西河美稷。動搖，謂欲出塞北去。烏桓本附匈奴，漢置校尉領護，使不得與匈奴交通。離心，謂其心不親附漢而貳於匈奴也。〕</font></font><font size=4px>南單于久居漢地， 具知形勢，萬分離析，旋為邊害。今幸有度遼之眾揚威北垂，雖勿報答，不敢為患。」帝不從。復遣眾往，眾因上言：「臣前奉使，不為匈奴拜，</font><font size=4px color="#009090"><font size=4px>〔為，于偽翻；下同。〕</font></font><font size=4px>單于恚恨，遣兵圍臣；</font><font size=4px color="#009090"><font size=4px>〔恚，於避翻。〕</font></font><font size=4px>今復銜命，必見陵折，臣誠不忍持大漢節對氈裘獨拜。</font><font size=4px color="#009090"><font size=4px>〔前書匈奴傳曰：自君王以下，皆食畜肉，衣其皮革，被旃裘。旃，與氈同。〕</font></font><font size=4px>如令匈奴遂能服臣，將有損大漢之強。」帝不聽。眾不得已，既行，在路連上書固爭之上；詔切責眾，追還，繫廷尉，會赦，歸家。其後帝見匈奴來者，聞眾與單于爭禮之狀，乃復召眾為軍司馬。</font><font size=4px color="#009090"><font size=4px>〔漢制：大將軍營五部，部校尉一人，比二千石；軍司馬一人，比千石；其不置校尉部，但軍司馬一人。帝召眾為軍司馬，使與馬賡擊車師。〕</font></font><font size=4px>

 　　九年（丙寅、六六）

 　　夏，四月，甲辰，詔司隸校尉、部刺史歲上墨綬長吏視事三歲已上、治狀尤異者各一人與計偕上，及尤不治者亦以聞。 </font><font size=4px color="#009090"><font size=4px>〔杜佑曰：後漢十三州部：司隸治河南，今府；豫治譙，今酇縣；兗治昌邑，今魯郡金鄉縣；徐治郯，今臨淮郡下邳縣；青治臨淄，今北海郡縣；涼治隴，今天水郡 隴城縣；交治廣信，今蒼梧郡蒼梧縣。漢制：千石、六百石，墨綬，三采青、赤、紺，長丈六尺，八十首；四百石、三百石長同。此墨綬長吏，謂大縣令以下。上，時掌翻。治，直吏翻。〕</font></font><font size=4px>

 　　是歲，大有年。</font><font size=4px color="#009090"><font size=4px>〔穀梁傳曰：五穀皆熟，書大有年。〕</font></font><font size=4px>

 　　賜皇子恭號曰靈壽王，黨號曰重熹王，</font><font size=4px color="#009090"><font size=4px>〔賢曰：取其美名也。〕</font></font><font size=4px>未有國邑。

 　　帝崇尚儒學，自皇太子諸王侯及大臣子弟、功臣子孫，莫不受經。又為外戚樊氏、郭氏、陰氏、馬氏諸子立學於南宮，號「四姓小侯」。</font><font size=4px color="#009090"><font size=4px>〔賢曰：以非利侯，故曰小侯。禮記曰「庶方小侯」，亦其義也。余據東平王蒼傳，送列侯印十九枚，諸王子年五歲以上能趨拜者，皆令帶之。意四姓小侯亦猶是也。〕</font></font><font size=4px>置五經師，搜選高能以授其業。自期門、羽林之士，悉令通孝經章句。匈奴亦遣子入學。

 　　廣陵王荊復呼相工謂曰：「我貌類先帝，先帝三十得天下，我今亦三十，可起兵未﹖」相者詣吏告之，</font><font size=4px color="#009090"><font size=4px>〔相，息亮翻。〕</font></font><font size=4px>荊惶恐，自繫獄，帝加恩，不考極其事，詔不得臣屬吏民，唯食租如故，</font><font size=4px color="#009090"><font size=4px>〔恐其復謀不軌，故不得臣屬吏民，唯食國之租稅。〕</font></font><font size=4px>使相、中尉謹宿衛之。荊又使巫祭祀、祝詛。</font><font size=4px color="#009090"><font size=4px>〔祝，職又翻。詛，莊助翻。〕</font></font><font size=4px>詔長水校尉樊鯈等雜治其獄，</font><font size=4px color="#009090"><font size=4px>〔鯈，直留翻。治，直之翻。〕</font></font><font size=4px>事竟，奏請誅荊。帝怒曰：「諸卿以我弟故，欲誅之；即我子，卿等敢爾邪﹖」鯈對曰：「天下者高帝天下，非陛下之天下也。春秋之義，君親無將，將而必誅。</font><font size=4px color="#009090"><font size=4px>〔賢曰：春秋公羊傳之文也。將者，將為弒逆之事也。〕</font></font><font size=4px>臣等以荊屬託母弟，</font><font size=4px color="#009090"><font size=4px>〔帝與荊皆出於陰后。〕</font></font><font size=4px>陛下留聖心，加惻隱，故敢請耳；如今陛下子，臣等專誅而已。」</font><font size=4px color="#009090"><font size=4px>〔賢曰：專，謂不請也。〕</font></font><font size=4px>帝歎息善之。鯈，宏之子也。

 　　十年（丁卯、六七）

 　　春，二月，廣陵思王荊自殺，</font><font size=4px color="#009090"><font size=4px>〔諡法：追悔前過曰思。〕</font></font><font size=4px>國除。

 　　夏，四月，戊子，赦天下。

 　　閏月，甲午，上幸南陽，召校官弟子作雅樂，</font><font size=4px color="#009090"><font size=4px>〔賢曰：校，學也，戶教翻。雅樂，註見上。〕</font></font><font size=4px>奏鹿鳴，帝自奏塤篪和之，以娛嘉賓。</font><font size=4px color="#009090"><font size=4px>〔鄭玄註周禮云：塤，燒土為之，大如鴈子。鄭眾云：有六孔。世本曰：暴辛公作篪，以竹為之，長尺四寸，有八孔。孔穎達曰：土曰壎，竹日篪。周禮小師職作「塤」，古今字異耳。釋樂云：大塤謂之嘂，音叫。孫炎曰：音大如叫呼也。郭璞曰：塤，燒土為之，大如鵝子，銳上平底，形似稱鎚；六孔；小者如雞子。釋樂又云：大篪謂之沂。李巡曰：大篪，其聲非一也。郭璞曰：篪以竹為之，長尺四寸，圍三寸，一孔上出，逕三分，橫吹之，小者尺二寸。廣雅云：八孔。鄭司農小師註云：篪七孔，蓋不數其上出者，故七也。世本云：暴辛公作塤，蘇成公作篪。譙周古史考云：古有塤、篪，尚矣。周幽王時，暴辛公善塤，蘇成公善篪，記者因以為作，繆矣。釋名：塤喧也，聲濁喧然。塤，況袁翻。篪，音。池和，戶臥翻。〕</font></font><font size=4px>還，幸南頓。冬，十二月，甲午，還宮。

 　　初，陵陽侯于綝卒，</font><font size=4px color="#009090"><font size=4px>〔陵陽縣，屬丹陽郡。綝，丑林翻。〕</font></font><font size=4px>子源當襲封，上書稱病，讓國於弟盛，不報。既葬，乃挂衰絰於冢廬而逃去。</font><font size=4px color="#009090"><font size=4px>〔衰，倉回翻。〕</font></font><font size=4px>友人九江鮑駿遇鴻於東海，</font><font size=4px color="#009090"><font size=4px>〔東海郡，在雒陽東一千五百里。〕</font></font><font size=4px>讓之曰：「昔伯夷、吳札，亂世權行，故得申其志耳。</font><font size=4px color="#009090"><font size=4px>〔賢曰：伯夷，孤竹尹之子，讓其弟叔齊。季札，吳王壽夢之季子也，諸兄欲讓以國，季子乃舍其室而耕。皆是權時所行，非常道也。伯夷當紂時，季札當周末，故言亂世也。〕</font></font><font size=4px>春秋之義，不以家事廢王事。</font><font size=4px color="#009090"><font size=4px>〔春秋：衛靈公卒，孫輒立，父蒯聵與輒爭國。公羊傳曰：輒者，前聵之子。然則曷為不立蒯聵而立輒﹖蒯聵無道，靈公遂之而立輒。然則輒之義可以立乎﹖曰：可，不以父命辭於王「父」命，不以家事辭於王事。故駿引以為言。〕</font></font><font size=4px>今子以兄弟私恩而絕父不滅之基，可乎﹖」鴻感悟垂涕，乃還就國。鮑駿因上書薦鴻經學至行，</font><font size=4px color="#009090"><font size=4px>〔行，下孟翻。〕</font></font><font size=4px>上徵鴻為侍中。

 　　十一年（戊寅、六八）

 　　春，正月，東平王蒼與諸王俱來朝，月餘，還國。帝臨送宮，悽然懷思，乃遣使手詔賜東平國中傅曰：「辭別之後，獨坐不樂，</font><font size=4px color="#009090"><font size=4px>〔樂，音洛；下同。〕</font></font><font size=4px>因就車歸，伏軾而吟，瞻望永懷，實勞我心。誦及采菽，以增歎息。</font><font size=4px color="#009090"><font size=4px>〔采菽，詩小雅之章也。其詩曰：采菽采菽，筐之筥之；君子來朝，何錫予之。毛詩註云：菽，所以芼太牢而待君子，羊則苦，豕則薇。箋云：菽，大豆也，采其葉以為藿。三牲，牛、羊、豕，芼以藿。正義曰：傳既言羊則苦，豕則薇，則菽不總芼三牲；而言菽所以芼太牢者，舉牛之芼，則羊豕之苦、薇從可知矣。〕</font></font><font size=4px>日者問東平王：『處家何等最樂﹖』王言：『為善最樂。』</font><font size=4px color="#009090"><font size=4px>〔處，昌呂翻。樂，音洛。〕</font></font><font size=4px>其言甚大，副是要腹矣。</font><font size=4px color="#009090"><font size=4px>〔要，讀曰腰。蒼腰帶十圍。〕</font></font><font size=4px>今送列侯印十九枚，諸王子年五歲已上能趨拜者，皆令帶之。」

 　　十二年（己巳、六九）

 　　春，哀牢王柳貌率其民五萬餘戶內附，以其地置哀牢、博南二縣。</font><font size=4px color="#009090"><font size=4px>〔哀牢夷者，九隆種也，居牢山，絕域荒外，山川阻深，未嘗通中國，西南去雒陽七千里。賢曰：在今匡州匡州縣西。張柬之曰：姚州，哀牢國地。〕</font></font><font size=4px>始通博南山，度蘭倉水，</font><font size=4px color="#009090"><font size=4px>〔華陽國志曰：博南縣西山高三十里，越之，得蘭倉水，有金沙，洗取融為金。〕</font></font><font size=4px>行者苦之，歌曰：「漢德廣，開不賓；度蘭倉，為他人。」</font><font size=4px color="#009090"><font size=4px>〔為，于偽翻。〕</font></font><font size=4px>

 　　初，平帝時，河、汴決壞，久而不脩。建武十年，光武欲脩之；浚儀令俊上言，民新被兵革，未宜興役，乃止。</font><font size=4px color="#009090"><font size=4px>〔浚儀縣，屬陳留郡。被，皮義翻。〕</font></font><font size=4px>其後汴渠東侵，日月彌廣，兗、豫百姓怨歎，以為縣官恆興他役，不先民急。會有薦樂浪王景能治水者，</font><font size=4px color="#009090"><font size=4px>〔樂浪，在雒陽東北五千里。恆，戶登翻。先，悉薦翻。樂浪，音洛琅。〕</font></font><font size=4px>夏，四月，詔發卒數十萬，遣景與將作謁者王吳脩汴渠隄，自滎陽東至千乘海口千餘里，</font><font size=4px color="#009090"><font size=4px>〔謁者，屬光祿勳。王吳以謁者而將作，故謂之將作謁者。賢曰：汴渠，即莨蕩渠也。汴自滎陽首受河，所謂石門，在滎陽山北一里，過汴以東，積石為隄，亦號金隄，成帝陽嘉中所作也。〕</font></font><font size=4px>十里立一水門，令更相洄注，</font><font size=4px color="#009090"><font size=4px>〔爾雅曰：逆流而上曰洄。郭璞註云：旋流也。更，工衡翻。〕</font></font><font size=4px>無復潰漏之患。</font><font size=4px color="#009090"><font size=4px>〔復，扶又翻。〕</font></font><font size=4px>景雖簡省役費，然猶以百億計焉。</font><font size=4px color="#009090"><font size=4px>〔十萬曰億。〕</font></font><font size=4px>

 　　秋，七月，乙亥，司空伏恭罷；乙未，以大司農牟融為司空。</font><font size=4px color="#009090"><font size=4px>〔風俗通：牟子國，祝融之後，後因氏焉。〕</font></font><font size=4px>

 　　十三年（庚午、七○）

 　　夏，四月，汴渠成；河、汴分流，復其舊迹。</font><font size=4px color="#009090"><font size=4px>〔河、汴之決壞，則汴水東侵而與河合；今隄成，則河東北入海，而汴東南入泗，是分流復其舊迹也。〕</font></font><font size=4px>辛巳，帝行幸滎陽，巡行河渠，</font><font size=4px color="#009090"><font size=4px>〔行，下孟翻。〕</font></font><font size=4px>遂渡河，登太行，幸上黨；</font><font size=4px color="#009090"><font size=4px>〔行，戶剛翻。〕</font></font><font size=4px>壬寅，還宮。

 　　冬，十月，壬辰晦，日有食之。

 　　楚王英與方士作金龜、王鶴，刻文字為符瑞。男子燕廣</font><font size=4px color="#009090"><font size=4px>〔姓譜：燕召公之後，為秦所滅，子孫以國為氏。燕，於賢翻。〕</font></font><font size=4px>告英與漁陽王平、顏忠等造作圖書，有逆謀；事下案驗。</font><font size=4px color="#009090"><font size=4px>〔下，遐稼翻。〕</font></font><font size=4px>有司奏「英大逆不道，請誅之。」帝以親親不忍。十一月，廢英，徙丹陽沍縣，</font><font size=4px color="#009090"><font size=4px>〔賢曰：今宣州縣。〕</font></font><font size=4px>賜湯沐邑五百戶；</font><font size=4px color="#009090"><font size=4px>〔賢曰：湯沐者，取其賦稅以供湯沐之具也。〕</font></font><font size=4px>男女為侯、主者，食邑如故；許太后勿上璽綬，留住楚宮。</font><font size=4px color="#009090"><font size=4px>〔許太后者，英母許氏。上，時掌翻。〕</font></font><font size=4px>先是有私以英謀告司徒虞延者，</font><font size=4px color="#009090"><font size=4px>〔先，悉薦翻。〕</font></font><font size=4px>延以英藩戚至親，不然其言。及英事覺，詔書切讓延。

 　　十四年（辛未、七一）

 　　春，三月，甲戌，延自殺。以太常周澤行司徒事；頃之，復為太常。</font><font size=4px color="#009090"><font size=4px>〔考異曰：澤傳云「十二年」。按十二年不闕司徒，當是虞延免後、邢穆未至間，澤行司徒事爾，故云數月。〕</font></font><font size=4px>夏，四月，丁巳，以鉅鹿太守南陽邢穆為司徒。</font><font size=4px color="#009090"><font size=4px>〔鉅鹿郡在雒陽北一千一百里。邢本周公之胤，為衛所滅，子孫以國為氏。〕</font></font><font size=4px>

 　　楚王英至丹陽，自殺。詔以諸侯禮葬於涇。封燕廣為折姦侯。

 　　是時，窮治楚獄，遂至累年。</font><font size=4px color="#009090"><font size=4px>〔治，直之翻；下同。〕</font></font><font size=4px>其辭語相連，自京師親戚、諸侯、州郡豪桀及考按吏，阿附坐死、徙者以千數，而繫獄者尚數千人。

 　　初，樊鯈弟鮪，</font><font size=4px color="#009090"><font size=4px>〔鯈，除留翻。鮪，于軌翻。〕</font></font><font size=4px>為其子賞求楚王英女，</font><font size=4px color="#009090"><font size=4px>〔為，于偽翻。〕</font></font><font size=4px>鯈聞而止之曰：「建武中，吾家並受榮寵，一宗五侯。」</font><font size=4px color="#009090"><font size=4px>〔謂宏封長羅侯，弟丹射陽侯，兄子尋玄鄉侯，族兄忠更父侯，宏又封壽長侯也。〕</font></font><font size=4px>時特進一言，女可以配王，男可以尚主；</font><font size=4px color="#009090"><font size=4px>〔賢曰：宏為特進。〕</font></font><font size=4px>但以貴寵過盛，即為禍患，故不為也。且爾一子，柰何棄之於楚乎！」鮪不從。及楚事覺，鯈已卒，上追念鯈謹恪，故其諸子皆得不坐。

 　　英陰疏天下名士，上得其錄，有吳郡太守尹興名，</font><font size=4px color="#009090"><font size=4px>〔吳郡在雒陽東三千二百里。〕</font></font><font size=4px>乃徵興及掾史五百餘人詣廷尉就考。</font><font size=4px color="#009090"><font size=4px>〔掾，俞絹翻。〕</font></font><font size=4px>諸吏不勝掠治，</font><font size=4px color="#009090"><font size=4px>〔勝，音升。掠，音亮。治，直之翻。〕</font></font><font size=4px>死者大半；惟門卜掾陸續、主簿梁宏、功曹史駟勳，備受五毒，</font><font size=4px color="#009090"><font size=4px>〔門下掾，在郡門下總錄眾事。功曹史，主選署功榮。五毒，四肢乃身備受楚毒也；或云，鞭、箠、及灼及徽、纆為五毒。〕</font></font><font size=4px>冗肉消爛，終無異辭。續母自吳來雒陽，作食以饋續。續雖見考，辭色未嘗變，而對食悲泣不自勝。治獄使者問其故，續曰：「母來不得見，故悲耳。」問：「何以知之﹖」續曰：「母截肉未嘗不方，斷蔥以寸為度，</font><font size=4px color="#009090"><font size=4px>〔斷，丁管翻。〕</font></font><font size=4px>故知之。」使者以狀聞，上乃赦興等，禁錮終身。

 　　顏忠、王平辭引隧鄉侯耿建、朗陵侯臧信、濩澤侯鄧鯉、曲成侯劉建。</font><font size=4px color="#009090"><font size=4px>〔耿純弟宿，封隧鄉侯，建蓋絕封者也。朗陵侯臧信，宮之子也。鄧鯉、劉建皆無可考。濩澤，侯國，屬河東郡。曲成，侯國，屬東萊郡；賢曰：故城在今萊州掖縣西北。師古曰：濩，音烏虢翻。〕</font></font><font size=4px>建等辭未嘗與忠、平相見。是時，上怒其，吏皆惶恐，諸所連及，率一切陷入，無敢以情恕者。侍御史寒朗心傷其冤，</font><font size=4px color="#009090"><font size=4px>〔考異曰：范書作「寒」，陸龜蒙離合詩云：「初塞朗詠徘徊立」。袁紀作「寋」。按今有寋姓，音件，與袁紀合。今從之。余按姓譜有寒姓，以為夏諸侯后寒之後。又曰：周武王子寒侯之後。〕</font></font><font size=4px>試以建等物色，獨問忠、平，</font><font size=4px color="#009090"><font size=4px>〔賢曰：物色，謂形狀也。〕</font></font><font size=4px>而二人錯愕不能對。</font><font size=4px color="#009090"><font size=4px>〔賢曰：錯愕，猶倉卒也。錯，音七故翻。愕，音五故翻。〕</font></font><font size=4px>朗知其詐，乃上言：「建等無姦，專為忠、平所誣；疑天下無辜，類多如此。」帝曰：「即如是，忠、平何故引之﹖」對曰：「忠、平自知所犯不道，</font><font size=4px color="#009090"><font size=4px>〔漢法有大逆不道。〕</font></font><font size=4px>故多有虛引，冀以自明。」帝曰：「即如是，何不早奏﹖」對曰：「臣恐海內別有死。」帝曰：「誰與共為章﹖」對曰：「臣獨作之。」上曰：「何以不與三府議﹖」</font><font size=4px color="#009090"><font size=4px>〔三府，太尉、司徒、司空府也。〕</font></font><font size=4px>對曰：「臣自知當必族滅，不敢多汙染人。」</font><font size=4px color="#009090"><font size=4px>〔汙，烏故翻。〕</font></font><font size=4px>上曰：「何故族滅﹖」對曰：「臣考事一年，不能窮盡姦狀，反為罪人訟冤，</font><font size=4px color="#009090"><font size=4px>〔為，于偽翻；下同。〕</font></font><font size=4px>故知當族滅。然臣所以言者，誠冀陛下一覺悟而已。臣見考囚在事者，咸共言妖惡大故，</font><font size=4px color="#009090"><font size=4px>〔故，事也，囚也。妖，於驕翻。〕</font></font><font size=4px>臣子所宜同疾，今出之不如人之，</font><font size=4px color="#009090"><font size=4px>〔言出其罪，不如入其罪也。〕</font></font><font size=4px>可無後責。是以考一連十，考十連百。又公卿朝會，陛下問以得失，皆長跪言『舊制，大罪禍及九族；陛下大恩，裁止於身，天下幸甚！』</font><font size=4px color="#009090"><font size=4px>〔裁，與纔同。〕</font></font><font size=4px>及其歸舍，口雖不言而仰屋竊歎，莫不知其多冤，無敢牾陛下言者。</font><font size=4px color="#009090"><font size=4px>〔牾，五故翻，逆也。〕</font></font><font size=4px>臣今所陳，誠死無悔！」帝意解，詔遣朗出。

 　　後二日，車駕自</font><span class="h"><font size=4px>【章：十二行本「自」作「因」。】</font></font><font size=4px>幸洛陽獄錄囚徒，</font><font size=4px color="#009090"><font size=4px>〔師古曰：省錄之，知其情狀為冤滯為不也。今之慮囚，本錄聲之去者耳，音力具翻；而近俗不曉其意，訛其文，遂為思慮之慮，失其源矣。〕</font></font><font size=4px>理出千餘人。時天旱，即大雨。馬后亦以楚獄多濫，乘間為帝言之，</font><font size=4px color="#009090"><font size=4px>〔間，古莧翻。〕</font></font><font size=4px>帝惻然感悟，夜起彷徨，</font><font size=4px color="#009090"><font size=4px>〔彷徨，釋徘徊也，莊子註：猶翱翔也。余謂彷徨，不自安之貌。〕</font></font><font size=4px>由是多所降宥。

 　　任城令汝南袁安遷楚郡太守，</font><font size=4px color="#009090"><font size=4px>〔任城縣，屬東平國。任，音壬。〕</font></font><font size=4px>到郡不入府，先往按楚王英獄事，理其無明驗者，條上出之。</font><font size=4px color="#009090"><font size=4px>〔上，時掌翻。〕</font></font><font size=4px>府丞、掾史皆叩頭爭，以為「阿附反虜，法與同罪，不可。」安曰：「如有不合，太守自當坐之，不以相及也。」遂分別具奏。</font><font size=4px color="#009090"><font size=4px>〔別，彼列翻。〕</font></font><font size=4px>帝感悟，即報許，得出者四百餘家。

 　　夏，五月，封故廣陵王荊子元壽為廣陵侯，食六縣。</font><font size=4px color="#009090"><font size=4px>〔篤兄弟之恩也。〕</font></font><font size=4px>又封竇融孫嘉為安豐侯。</font><font size=4px color="#009090"><font size=4px>〔念功臣之世也。〕</font></font><font size=4px>

 　　初作壽陵，制：「令流水而已，無得起墳。萬年之後，掃地而祭，杅水脯糒而已。</font><font size=4px color="#009090"><font size=4px>〔說文曰：杅，飲器，音于。方言曰：灕謂之盂。〕</font></font><font size=4px>過百日，唯四時設奠。置吏卒數人，供給灑掃。</font><font size=4px color="#009090"><font size=4px>〔灑，所賣翻；掃，悉報翻：又並如字。〕</font></font><font size=4px>敢有所興作者，以擅議宗廟法從事。」</font><font size=4px color="#009090"><font size=4px>〔前書曰：擅議宗廟者，棄市。〕</font></font><font size=4px>

 　　十五年（壬申、七二）

 　　春，二月，庚子，上東巡。癸亥，耕于下邳。</font><font size=4px color="#009090"><font size=4px>〔下邳縣，本屬東海郡；是年，以臨淮郡為下邳國，下邳縣屬焉，在雒陽東一千四百里。〕</font></font><font size=4px>三月，至魯，幸孔子宅，親御講堂，</font><font size=4px color="#009090"><font size=4px>〔孔子宅，在闕里。講堂，講授之堂。魯共王升孔子堂，聞金石絲竹之音，即此。〕</font></font><font size=4px>命皇太子、諸王說經：又幸東平、大梁。</font><font size=4px color="#009090"><font size=4px>〔浚儀縣，本大梁。〕</font></font><font size=4px>夏，四月，庚子，還宮。

 　　封皇子恭為鉅鹿王，黨為樂成王，</font><font size=4px color="#009090"><font size=4px>〔樂成國，本信都郡，帝更名，在雒陽北二千里。〕</font></font><font size=4px>衍為下邳王，暢為汝南王，昞為常山王，長為濟陰王；</font><font size=4px color="#009090"><font size=4px>〔濟，子禮翻。〕</font></font><font size=4px>帝親定其封域，裁令半楚、淮陽。馬后曰：「諸子數縣，於制不亦</font><span class="h"><font size=4px>【章：十二行本「亦」作「已」；乙十一行本同。】</font></font><font size=4px>儉乎﹖」帝曰：「我子豈宜與先帝子等，歲給二千萬足矣！」

 　　乙巳，赦天下。

 　　謁者僕射耿秉數上言請擊匈奴，</font><font size=4px color="#009090"><font size=4px>〔百官志：謁者僕射，秩比千石，為謁者臺率，主謁者。古重習武，有主射以督錄之，故曰僕射。數，所角翻。〕</font></font><font size=4px>上以顯親侯竇固嘗從其世父融在河西，</font><font size=4px color="#009090"><font size=4px>〔爾雅曰：父之昆弟，先生為世父，後生為叔父。〕</font></font><font size=4px>明習邊事，乃使秉、固與太僕祭肜、虎賁中郎將馬廖、</font><font size=4px color="#009090"><font size=4px>〔廖，音聊。〕</font></font><font size=4px>下博侯劉張、</font><span class="h"><font size=4px>【張：六王縯之。】</font></font><font size=4px>好畤侯耿忠等共議之。</font><font size=4px color="#009090"><font size=4px>〔畤，音止。〕</font></font><font size=4px>耿秉曰：「昔者匈奴援引弓之類，</font><font size=4px color="#009090"><font size=4px>〔援，于元翻。〕</font></font><font size=4px>并左衽之屬，故不可得而制。孝武既得河西四郡及居延、朔方，</font><font size=4px color="#009090"><font size=4px>〔居延，武帝置縣，屬張掖郡。賢曰：故城在今甘州張掖縣北。〕</font></font><font size=4px>虜失其肥饒畜兵之地，羌、胡分離；唯有西域，俄復內屬；</font><font size=4px color="#009090"><font size=4px>〔復，扶又翻。〕</font></font><font size=4px>故呼韓邪單于請事款塞，其勢易乘也。</font><font size=4px color="#009090"><font size=4px>〔易，以豉翻。〕</font></font><font size=4px>今有南單于，形勢相似；然西域尚未內屬，北虜未有釁作。臣愚以為當先擊白山，</font><font size=4px color="#009090"><font size=4px>〔西河舊事曰：白山冬夏有雪，故曰白山，匈奴謂之天山，過之，皆下馬拜焉，去蒲類海百里之內。〕</font></font><font size=4px>得伊吾，</font><font size=4px color="#009090"><font size=4px>〔賢曰：伊吾即伊吾盧地，本屬匈奴，後取其地置宜禾都尉，以為屯田，今伊州納職縣伊吾故城是也。又曰：伊吾故城，在今瓜州晉昌縣北。〕</font></font><font size=4px>破車師，通使烏孫諸國以斷其右臂；</font><font size=4px color="#009090"><font size=4px>〔使，疏吏翻。斷，丁管翻。〕</font></font><font size=4px>伊吾亦有匈奴南呼衍一部，破此，復為折其左角，</font><font size=4px color="#009090"><font size=4px>〔復，扶又翻。折，而設翻。〕</font></font><font size=4px>然後匈奴可擊也。」上善其言。議者或以為「今兵出白山，匈奴必并兵相助，又當分其東以離其眾。」上從之。十二月，以秉為駙馬都尉，固為奉車都尉；以騎都尉秦彭為秉副，</font><font size=4px color="#009090"><font size=4px>〔三都尉皆武帝置，奉車都尉掌乘輿，駙馬都尉掌天子之副馬。師古曰：駙，副也；一曰，近也，疾也。〕</font></font><font size=4px>耿忠為固副，皆置從事、司馬，出屯涼州。秉，國之子；忠，弇之子；廖，援之子也。

 　　十六年（癸酉、七三）

 　　春，二月，遣肜與度遼將軍吳棠將河東、西河羌、胡及南單于兵萬一千騎出高闕塞，</font><font size=4px color="#009090"><font size=4px>〔高闕，在朔方北。〕</font></font><font size=4px>竇固耿忠率酒泉、敦煌、張掖甲卒及盧水羌、胡萬二千騎出酒泉塞，</font><font size=4px color="#009090"><font size=4px>〔賢曰：按湟水東經臨羌縣故城北，又東盧溪水注之， 水出西南，盧川即其地也。余據西南夷傳，冉駹夷北有黃石、北地、盧水胡。敦徒門翻。〕</font></font><font size=4px>耿秉、秦彭率武威、隴西、天水募士及羌、胡萬騎出張掖居延塞，騎都尉 來苗、護烏桓校尉文穆將太原、鴈門、代郡、上谷、漁陽、右北平、定襄郡兵及烏桓、鮮卑萬一千騎出平城塞，伐北匈奴。竇固、耿忠至天山，</font><font size=4px color="#009090"><font size=4px>〔賢曰：天山，即祁 連山，一名雪山，今名折羅漢山，在伊州北。「漢」，一作「漫」。〕</font></font><font size=4px>擊呼衍王，斬首千餘級；追至蒲類海，</font><font size=4px color="#009090"><font size=4px>〔賢曰：蒲類海，今名婆悉海，在今庭州蒲昌縣東 南。〕</font></font><font size=4px>取伊吾盧地，置宜禾都尉，留吏士屯田伊吾盧城。取秉秦彭擊匈林王，</font><font size=4px color="#009090"><font size=4px>〔「匈林」，恐當作「句林」。建武時，匈奴嘗遣句林王迎盧芳。句，音古侯翻。〕</font></font><font size=4px>絕 幕六百餘里，至三木樓山而還，來苗、文穆至匈河水上，</font><font size=4px color="#009090"><font size=4px>〔據前書，匈河水去令居數千里。臣瓚曰：去令居千里。〕</font></font><font size=4px>虜皆奔走，無所獲。祭肜與南匈奴左賢王信不相 得，出高闕塞九百餘里，得小山，信妄言以為涿邪山，</font><font size=4px color="#009090"><font size=4px>〔北史曰：循弱水西行得涿邪山。〕</font></font><font size=4px>不見虜而還。肜與吳棠坐逗留畏懦，下獄，免。</font><font size=4px color="#009090"><font size=4px>〔下，遐稼翻。考異曰：袁紀「棠」，皆作「常」；今從范書。〕</font></font><font size=4px>肜自恨無功，出獄數日，歐血死；臨終，謂其子曰：「吾蒙國厚恩，奉使不稱，</font><font size=4px color="#009090"><font size=4px>〔稱，尺證翻。〕</font></font><font size=4px>身死誠慚恨，義不可以無功受賞。死後，若悉簿上所得物，</font><font size=4px color="#009090"><font size=4px>〔若，奴也，皆為文簿而上之。上，時掌翻。〕</font></font><font size=4px>身自詣兵屯，效死前行，以副吾心。」既卒，</font><font size=4px color="#009090"><font size=4px>〔行，戶剛翻。卒，子恤翻。〕</font></font><font size=4px>其子逢上疏，具陳遺言。帝雅重肜，方更任用，聞之，大驚，嗟嘆良久。烏桓、鮮箄每朝賀京師，常過肜冢拜謁，仰天號泣；遼東吏民為立祠，四時奉祭焉。</font><font size=4px color="#009090"><font size=4px>〔肜，先為遼東太守，威信行於烏桓、鮮卑。號，戶刀翻。為，于偽翻。〕</font></font><font size=4px>竇固獨有功，加位特進。
 
 　　固使假司馬班超與從事郭恂俱使西域。</font><font size=4px color="#009090"><font size=4px>〔百官志：大將軍營五部，部有校尉一人，軍司馬一人；又有軍假司馬，為副貳。使，疏吏翻；下同。〕</font></font><font size=4px>超行到鄯善，</font><font size=4px color="#009090"><font size=4px>〔鄯，上扇翻。〕</font></font><font size=4px>鄯善王廣奉超禮敬甚備，後忽更疏懈。</font><font size=4px color="#009090"><font size=4px>〔懈，古隘翻。〕</font></font><font size=4px>超謂其官屬曰：「寧覺廣禮意薄乎﹖」官屬曰：「胡人不能常久，無他故也。」超曰：「此必有北虜使來，狐疑未知所從故也。明者睹未萌，況已著邪！」乃召侍胡，詐之曰：「匈奴使來數日，今安在乎﹖」侍胡惶恐曰：「到已三日，去此三十里。」超乃閉侍胡，</font><font size=4px color="#009090"><font size=4px>〔侍胡，鄯善所遣侍超者。使，疏吏翻。〕</font></font><font size=4px>悉會其吏士三十六人，與共飲，酒酣，因激怒之曰：「卿曹與我俱在絕域，今虜使到裁數日，而王廣禮敬即廢。如令鄯善收吾屬送匈奴，骸骨長為豺狼食矣，為之柰何﹖」官屬皆曰：「今在危亡之地，死生從司馬！」超曰：「不入虎穴，不得虎子。當今之計，獨有因夜以火攻虜，使彼不知我多少，必大震怖，可殄盡也。</font><font size=4px color="#009090"><font size=4px>〔怖，普布翻。〕</font></font><font size=4px>滅此虜，則鄯善破膽，功成事立矣。」眾曰：「當與從事議之。」 超怒曰：「吉凶決於今日；從事文俗吏，聞此必恐而謀泄，死無所名，非壯士也。」眾曰：「善！」初夜，超遂將吏士往奔虜營。</font><font size=4px color="#009090"><font size=4px>〔初夜，甲夜也。〕</font></font><font size=4px>會天大風，超 令十人持鼓藏虜舍後，約曰：「見火然，皆當鳴鼓大呼。</font><font size=4px color="#009090"><font size=4px>〔呼，火故翻。〕</font></font><font size=4px>餘人悉持兵弩，夾門而伏。」超乃順風縱火；前後鼓噪，虜眾驚亂，超手格殺三人，吏兵 斬其使及從士三十餘級，</font><font size=4px color="#009090"><font size=4px>〔從，才用翻。〕</font></font><font size=4px>餘眾百許人悉燒死。明日乃還，告郭恂，</font><font size=4px color="#009090"><font size=4px>〔還，從宣翻，又如字。〕</font></font><font size=4px>恂大驚；既而色動，</font><font size=4px color="#009090"><font size=4px>〔意欲分超功而不能自揜於外， 故色動。〕</font></font><font size=4px>超知其意，舉手曰：「掾雖不行，班超何心獨擅之乎！」</font><font size=4px color="#009090"><font size=4px>〔從事，掾也。掾，俞絹翻。〕</font></font><font size=4px>恂乃悅。超於是召鄯善王廣，以虜使首示之，一國震怖。超告以漢威德，「自今以後，勿復與北虜通。」</font><font size=4px color="#009090"><font size=4px>〔復，扶又翻。〕</font></font><font size=4px>廣叩頭，「願屬漢，無二心，」遂納子為質。還白竇固，固大喜，具上超功效，</font><font size=4px color="#009090"><font size=4px>〔質，音致。上，時掌翻。〕</font></font><font size=4px>并求更選使使西域。帝曰：「吏如班超，何故不遣，而更選乎！今以超為軍司馬，令遂前功。」

 　　固復使超使于竇，</font><font size=4px color="#009090"><font size=4px>〔復，扶又翻；下同。窴，徒賢翻。〕</font></font><font size=4px>欲益其兵；超願但將本所從三十六人，曰：「于窴國大而遠，今將數百人，無益於強；如有不虜，多益為累耳。」</font><font size=4px color="#009090"><font size=4px>〔累，力瑞翻。〕</font></font><font size=4px>是時于窴王廣德雄張南道，</font><font size=4px color="#009090"><font size=4px>〔賢曰：雄張，猶熾盛也。張，竹亮翻。予謂張者，自大之意。〕</font></font><font size=4px>而匈奴遣使監護其國。</font><font size=4px color="#009090"><font size=4px>〔監，古銜翻。〕</font></font><font size=4px>超既至于窴，廣德禮意甚疏。且其俗信巫，巫言：「神怒，何故欲向漢﹖漢使有騧馬，急求取以祠我！」</font><font size=4px color="#009090"><font size=4px>〔賢曰：續漢及華嶠書並作「騩」。說文：馬淺黑色也，音京媚翻。余謂騧，音瓜；黃馬黑喙曰騧，讀如本字。〕</font></font><font size=4px>廣德</font><span class="h"><font size=4px>【章：十二行本「德」下有「乃」字；乙十一行本同。】</font></font><font size=4px>遣國相私來比就超請馬。</font><font size=4px color="#009090"><font size=4px>〔相，息亮翻。〕</font></font><font size=4px>超密知其狀，報許之，而令巫自來取馬。有頃，巫至，超即斬其首；收私來比，鞭笞數百。以巫首送廣德，因責讓之。廣德素聞超在鄯善誅滅虜使，大惶恐，即殺匈奴使者而降。</font><font size=4px color="#009090"><font size=4px>〔降，戶江翻。〕</font></font><font size=4px>超重賜其王以下，因鎮撫焉。於是諸國皆遣子入侍，西域與漢絕六十五載，至是乃復通焉。</font><font size=4px color="#009090"><font size=4px>〔王莽天鳳三年，焉耆擊殺王駿，西域遂絕，至此五十八載耳；此言與漢絕六十五載；蓋自始建國元年數之，謂莽篡位而西域遂與漢絕也。復，扶又翻。載，子亥翻。〕</font></font><font size=4px>超，彪之子也。

 　　淮陽王延，性驕奢，而遇下嚴烈。有上書告「延與姬兄謝弇及姊伲韓光招姦猾，作圖讖，祠祭祝祖。」事下按驗。</font><font size=4px color="#009090"><font size=4px>〔讖，楚譖翻。祝，職救翻。詛，莊助翻。下，遐稼翻。〕</font></font><font size=4px>五月，癸丑，弇、光及司徒邢穆皆坐死，所連及死徙者甚眾。

 　　戊午晦，日有食之。

 　　六月，丙寅，以大司農西河王敏為司徒。

 　　有司奏請誅淮陽王延；上以延罪薄於楚王英，秋，七月，徙延為阜陵王，食二縣。</font><font size=4px color="#009090"><font size=4px>〔賢曰：阜陵，縣名，屬九江郡，故城在今滁州全椒縣南。〕</font></font><font size=4px>

 　　是歲，北匈奴大入雲中，雲中太守廉范拒之；吏以眾少，欲移書傍郡求救，范不許。會日暮，范令軍士各交縛兩炬，三頭爇火，營中星列。</font><font size=4px color="#009090"><font size=4px>〔賢曰：用兩炬交縛加十字，爇其三頭，手持一端，使敵人望之，疑兵士之多。爇，懦劣翻。〕</font></font><font size=4px>虜謂漢兵救至，大驚，待旦將退。范令軍中蓐食，晨，往赴之，</font><font size=4px color="#009090"><font size=4px>〔賢曰：蓐食，早起食於寢蓐中也。〕</font></font><font size=4px>斬首數百級，虜自相轔藉，死者千餘人，</font><font size=4px color="#009090"><font size=4px>〔賢曰：轔，轢也。藉，相蹈藉也。轔，良刃翻。〕</font></font><font size=4px>由此不敢復向雲中。</font><font size=4px color="#009090"><font size=4px>〔復，扶又翻。〕</font></font><font size=4px>范，丹之孫也。</font><font size=4px color="#009090"><font size=4px>〔廉丹為王莽將。〕</font></font><font size=4px>

 　　十七年（甲戌、七四）

 　　春，正月，上當謁原陵，夜，夢先帝、太后如平生歡，既寤，悲不能寐；即案曆，明旦日吉，遂率百官上陵。</font><font size=4px color="#009090"><font size=4px>〔上，時掌翻。〕</font></font><font size=4px>其日，降甘露於陵樹，</font><font size=4px color="#009090"><font size=4px>〔考異曰：帝紀云：「甘露降甘陵。」皇后紀云：「謁原陵，甘靈降於樹。」然則實降原陵也。帝紀誤以「原」為「甘」。〕</font></font><font size=4px>帝令百官采取以薦。會畢，帝從席前伏御床，視太后鏡釥中物，</font><font size=4px color="#009090"><font size=4px>〔釥，鏡匣也，音廉。〕</font></font><font size=4px>感動悲涕，令易脂澤裝具；左右皆注，莫能仰視。〕沈約曰：三代以前無墓祭，至秦，始出寢，起於墓側。漢因秦上陵皆有園寢，故稱寢殿。起居衣服，象生人之具，古寢之意也。〕

 　　北海敬王睦薨。</font><font size=4px color="#009090"><font size=4px>〔睦，北海靖王興之子。〕</font></font><font size=4px>睦少好學，</font><font size=4px color="#009090"><font size=4px>〔少，詩照翻。好，呼到翻；下同。〕</font></font><font size=4px>光武及上皆愛之。嘗遣中大夫詣京師朝賀，</font><font size=4px color="#009090"><font size=4px>〔賢曰：中大夫，王國官也，掌奉王使京師，奉璧賀正月。朝，直遙翻。〕</font></font><font size=4px>召而謂之曰：「朝廷設問寡人，</font><font size=4px color="#009090"><font size=4px>〔賢曰：朝廷，謂天子也。〕</font></font><font size=4px>大夫將何辭以對﹖」使者曰：「大王忠孝慈仁，敬賢樂士，</font><font size=4px color="#009090"><font size=4px>〔樂，音洛。〕</font></font><font size=4px>臣敢不以實對！」睦曰：「吁，子危我哉！</font><font size=4px color="#009090"><font size=4px>〔賢曰：吁，音于。孔安國註尚書曰：吁者，疑怪之聲。余按吁，匈于翻。〕</font></font><font size=4px>此乃孤幼時進趣之行也。</font><font size=4px color="#009090"><font size=4px>〔趣，讀曰趨，又七喻翻。行，下孟翻。〕</font></font><font size=4px>大夫其對以孤襲爵以來，志意衰惰，聲色是娛，犬馬是好，乃為相愛耳。」其智慮畏慎如此。</font><font size=4px color="#009090"><font size=4px>〔時禁切藩王，法憲頗峻，故睦慮及此。〕</font></font><font size=4px>

 　　二月，乙巳，司徒王敏薨。

 　　三月，癸丑，以汝南太守鮑昱為司徒。昱，永之子也。

 　　益州刺史梁國朱輔</font><font size=4px color="#009090"><font size=4px>〔益州部漢中、巴郡、廣漢、蜀郡、犍為、牂柯、越巂、益州、永昌等郡。益州刺史治廣漢郡雒縣。〕</font></font><font size=4px>宣示漢德，威懷遠夷，自汶山以西，</font><font size=4px color="#009090"><font size=4px>〔汶山，在郡湔氐道西徼外，江水所出。杜佑曰：茂州，漢汶山縣，汶，晉書音讀曰岷。湔，裴松之音剪。〕</font></font><font size=4px>前世所不至，正朔所未加，白狼、槃木等百餘國，皆舉種稱臣奉貢。</font><font size=4px color="#009090"><font size=4px>〔種，章勇翻。〕</font></font><font size=4px>白狼王唐菆作詩三章，歌頌漢德，</font><font size=4px color="#009090"><font size=4px>〔菆，側鳩翻，又徂丸翻。〕</font></font><font size=4px>輔使犍為郡掾由恭譯而獻之。</font><font size=4px color="#009090"><font size=4px>〔犍為郡，在雒陽西三千二百七里，夷言不興中國通，故譯而後獻。犍，居言翻。掾，俞絹翻。由，姓也。秦有由余；或曰：楚王孫由子之後。〕</font></font><font size=4px>

 　　初，龜茲王建為匈奴所立，</font><font size=4px color="#009090"><font size=4px>〔龜茲，音見前。〕</font></font><font size=4px>倚恃虜威，據有北道，攻殺疏勒王，立其臣兜題為疏勒王。班超從間道至疏勒，</font><font size=4px color="#009090"><font size=4px>〔間，古莧翻。范史，疏勒國，去雒陽萬三百里。〕</font></font><font size=4px>去兜題所居槃橐城九十里，逆遣吏田慮先往降之，</font><font size=4px color="#009090"><font size=4px>〔降，戶江翻；下同。〕</font></font><font size=4px>敕慮曰：「兜題本非疏勒種，</font><font size=4px color="#009090"><font size=4px>〔種，章勇翻。〕</font></font><font size=4px>國人必不用命；若不即降，便可執之。」慮既到，兜題見慮輕弱，殊無降意。</font><font size=4px color="#009090"><font size=4px>〔降，戶江翻。〕</font></font><font size=4px>慮因其無備，遂前劫縛兜題，左右出其不意，皆驚懼奔走。慮馳報超，超即赴之，悉召疏勒將吏，說以龜茲無道之狀，因立其故王兄子忠為王，</font><font size=4px color="#009090"><font size=4px>〔考異曰：袁紀云：「求索故王近屬，得兄榆勒立之，更名忠。」續漢書云：「求得故王峊子榆勒立之，更名忠。」今從超傳。〕</font></font><font size=4px>國人大悅。超問忠及官屬：「當殺兜題邪，生遣之邪﹖」咸曰：「當殺之。」超曰：「殺之無益於事，當令龜茲知漢威德。」遂解遣之。

 　　夏，五月，戊子，公卿百官以帝威德懷遠，祥物顯應，並集朝堂奉觴上壽。</font><font size=4px color="#009090"><font size=4px>〔班固西郁賦：左右廷中，朝堂百僚之位，蕭、曹、丙、魏謀謨乎其上，蓋在殿庭左右也。賢曰：壽者，人之所欲，故卑下奉觴進酒，皆言上壽。朝，直遙翻。〕</font></font><font size=4px>制曰：「天生神物，以應王者；遠人慕化，實由有德；朕以虛薄，何以享斯！唯高祖、光武聖德所被，</font><font size=4px color="#009090"><font size=4px>〔被，皮義翻。〕</font></font><font size=4px>不敢有辭，其敬舉觴，太常擇吉日策告宗廟。」仍推恩賜民爵及粟有差。</font><font size=4px color="#009090"><font size=4px>〔時賜天下男子爵人二級，三老、孝悌、力田人三級，流人無名數欲占者人一級，鰥、寡、孤、獨、篤癃、貧不能自存者，粟人三斛。〕</font></font><font size=4px>

 　　冬，十一月，遣奉車都尉竇固、駙馬都尉取秉、騎都尉劉張出敦煌、昆侖塞，擊西域，</font><font size=4px color="#009090"><font size=4px>〔賢曰：昆侖，山名，因以為塞，在今肅州酒泉縣西南，山有昆侖之體，故名之。周穆王見西王母于此山，有石室、王母臺。又曰：前書敦煌郡廣至縣有昆侖障，宜禾都尉居也。廣至故城；在今瓜州常樂縣東。敦，徒門翻。侖，盧昆翻。〕</font></font><font size=4px>秉、張皆去符、傳以屬固，</font><font size=4px color="#009090"><font size=4px>〔符，傳，皆合之以為信。符，兵符也。張晏曰：傳，若今過所也。如淳曰：兩行書繒帛，分持其一，出入關，合之乃得過，謂之傳。此傳，蓋亦行兵所用以為信，非度關所用之傳也。專將則有符、傳，今以兵屬固，故去之。去，羌呂翻。傳，株戀翻。〕</font></font><font size=4px>合兵萬四千騎，擊破白山虜於蒲類海上，遂進擊車師。車師前王，即後王之子也，其廷相去五百餘里。</font><font size=4px color="#009090"><font size=4px>〔車師前王居交河城，後王居務塗谷。〕</font></font><font size=4px>固以後王道遠，山谷深，士卒寒苦，欲攻前王；秉以為先赴後王，并力根本，則前王自服。固計未決，秉奮身而起曰：「請行前。」乃上馬引兵北入，眾軍不得已，並進，斬首數千級。後王安得震怖，出門迎秉，脫帽，抱馬足降，</font><font size=4px color="#009090"><font size=4px>〔降，戶江翻。〕</font></font><font size=4px>秉將以詣固；其前王亦歸命，遂定車師而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>於是固奏復置西域都護及戊、己校尉。</font><font size=4px color="#009090"><font size=4px>〔宣帝置都護，元帝置戊、己校尉，自王莽之亂，西域與中國絕，不復置；今通西域，復置之。〕</font></font><font size=4px>以陳睦為都護；</font><font size=4px color="#009090"><font size=4px>〔考異曰：袁紀「睦」作「穆」，今從范書。〕</font></font><font size=4px>司馬耿恭為戊校尉，屯後王部金蒲城；</font><font size=4px color="#009090"><font size=4px>〔賢曰：金蒲城，車師後王城廷也，今庭州蒲昌縣城是也。杜佑曰：金蒲城，即車師後王所治務塗谷，今北庭府蒲類縣也。〕</font></font><font size=4px>謁者關寵為己校尉，屯前王部柳中城，</font><font size=4px color="#009090"><font size=4px>〔賢曰：柳中，今西州縣。考異曰：袁紀作「折中」，今從范書。〕</font></font><font size=4px>屯各置數百人。恭，祝之孫也。</font><font size=4px color="#009090"><font size=4px>〔耿況以上谷歸光武，子孫多著功名。〕</font></font><font size=4px>

 　　十八年（乙亥、七五）

 　　春，二月，詔竇固等罷兵還京師。

 　　北單于遣左鹿蠡王率二萬騎擊車師，</font><font size=4px color="#009090"><font size=4px>〔蠡，盧奚翻。〕</font></font><font size=4px>耿恭遣司馬將兵三百人救之，皆為所沒，匈奴遂破殺車師後王安得而攻金蒲城。恭以毒藥傅矢，詔匈奴曰：「漢家箭神，其中瘡者必有異。」虜中矢者，視瘡皆沸，</font><font size=4px color="#009090"><font size=4px>〔傅，音附。語，牛倨翻。中，竹仲翻。〕</font></font><font size=4px>大驚。會天暴風雨，隨雨擊之，殺傷甚眾；匈奴震怖，</font><font size=4px color="#009090"><font size=4px>〔怖，普布翻。〕</font></font><font size=4px>相謂曰：「漢兵神，真可畏也！」遂解去。

 　　夏，六月，己未，有星孛於太微。</font><font size=4px color="#009090"><font size=4px>〔晉天文志：太微，天子廷也，十二諸侯府也。孛，蒲內翻。〕</font></font><font size=4px>

 　　耿恭以疏勒城傍有澗水可固，引兵據之。 </font><font size=4px color="#009090"><font size=4px>〔此疏勒城在車師後部，非疏勒國城也。據西域傳，疏勒國去長史所居五千里，後部去長史所居五百里，耿恭自後部金蒲城移據疏勒城，其後范羌又自前部交河城從 山北至疏勒迎恭。審觀本末，則非疏勒國城明矣。〕</font></font><font size=4px>秋，七月，匈奴復來攻，</font><font size=4px color="#009090"><font size=4px>〔復，扶又翻。〕</font></font><font size=4px>擁絕澗水；恭於城中穿井十五丈，不得水，吏士渴乏，至篇馬糞汁而 飲之。</font><font size=4px color="#009090"><font size=4px>〔賢曰：笮，謂壓篇也，音側駕翻。〕</font></font><font size=4px>恭身自率士輓籠，</font><font size=4px color="#009090"><font size=4px>〔輓，音晚。師古曰：籠，所以盛士也；音盧紅翻。鄭氏周禮註：竁土之器曰籠。陵德明音力董翻。朱熹曰：蕢，土籠也。〕</font></font><font size=4px>有頃，水泉奔出，眾皆稱萬歲。乃令吏士揚水以示虜，虜出不意，以為神明，遂引去。

 　　八月，壬子，帝崩於東宮前殿，年四十八。遺詔：「無起寢廟，藏主於光烈皇后更衣別室。」</font><font size=4px color="#009090"><font size=4px>〔賢曰：禮藏主於廟，既不起寢廟，故藏於后之易衣別室。更，易也。更，工衡翻；下同。〕</font></font><font size=4px>

 　　帝遵奉建武制度，無所變更，后妃之家不得封侯與政。館陶公主為子求郎，</font><font size=4px color="#009090"><font size=4px>〔館陶公主，光武女紅夫也，適駙馬都尉韓光。與，讀曰預。為，于偽翻。〕</font></font><font size=4px>不許，而賜錢千萬，謂群臣曰：「郎官上應列宿，</font><font size=4px color="#009090"><font size=4px>〔史記曰：太微宮後二十五星，郎位也。宿，音秀。〕</font></font><font size=4px>出宰百里，苟非其人，則民受其殃，是以難之。」公車以反支日不受章奏，</font><font size=4px color="#009090"><font size=4px>〔陰陽書曰：凡反支日，用月朔為正：戌、亥朔，一日反支；申、酉朔，二日反支；午、未朔，三日反支；辰、巳朔，四日反支；寅、卯朔，五日反支；子、丑朔，六日反支。〕</font></font><font size=4px>帝聞而怪曰：「民廢農桑，遠來詣闕，而復拘以禁忌，</font><font size=4px color="#009090"><font size=4px>〔復，扶又翻。〕</font></font><font size=4px>豈為政之意乎！」於是遂蠲其制。尚書閻章二妹為貴人，章精力曉舊典，久次當遷重職，帝為後宮親屬，竟不用。是以吏得其人，民樂其業，</font><font size=4px color="#009090"><font size=4px>〔樂，音洛。〕</font></font><font size=4px>遠近畏服，戶口滋殖焉。

 　　明帝初崩，馬氏兄弟爭欲入宮。北宮衛士令楊仁被甲持戟，嚴勒門衛，人莫敢輕進者。</font><font size=4px color="#009090"><font size=4px>〔東都南、北宮皆有衛士令一人，秩六百百，各掌其宮衛士。漢官曰：北宮 員吏七十二人，衛士四百七十一人，朱爵司馬主南掖門，員吏四人，衛士百二十四人，東明司馬主東門，員吏十三人，衛士百八十人；朔平司馬主北門，員吏五人， 衛士百一十七人：凡員吏皆隊長佐。凡居宮中者，皆有口籍於門之所屬宮名兩字，為鐵印文符，案省符乃內之。若外人以事當入本宮，長吏為封棨傳；其有官位者，令御者言其官。胡廣曰：符用木，長可二寸，鐵印以符之。被，皮義翻。〕</font></font><font size=4px>諸馬乃共譖仁於章帝，言其峻刻，帝知其忠，愈善之，拜為什邡令。</font><font size=4px color="#009090"><font size=4px>〔什邡縣，屬廣漢郡，此即高帝封雍齒之什方也。邡，讀曰方。〕</font></font><font size=4px>

 　　太子即位，年十八。尊皇后曰皇太后。

 　　壬戌，葬孝明皇帝于顯節陵。</font><font size=4px color="#009090"><font size=4px>〔帝王紀曰：顯節陵，故富壽亭也，西北去雒陽三十七里。〕</font></font><font size=4px>

 　　冬，十月，丁未，赦天下。

 　　詔以行太尉事節鄉侯熹為太傅，司空融為太尉，並錄尚書事。</font><font size=4px color="#009090"><font size=4px>〔光武不任三公，事歸臺閣，惟錄尚書事者權任稍重，自是迄于齊、梁，謂之錄公。賢曰：武帝初以張子孺領尚書事，錄當書事由此始。晉百官志曰：漢武時，左右曹、諸吏分平當書奏事，知樞要要者始領當書事，張安世以車騎將軍、霍光以大將軍、王鳳以大司馬、師丹以左將軍並領尚書事。後漢章帝以太傅趙熹、太尉牟融並錄尚書事，尚書有錄名，自此始，亦西京領尚書之任，猶唐、虞大麓之職也。沈約曰：漢東京每帝即位，輒置太傅、錄尚書事，薨輒省。〕</font></font><font size=4px>

 　　十一月，戊戌，以蜀郡太守第五倫為司空。倫在郡公清，所舉吏多得其人，故帝自遠郡用之。</font><font size=4px color="#009090"><font size=4px>〔續漢志：蜀郡，在雒陽西三千一百里。守，式又翻。〕</font></font><font size=4px>

 　　焉耆、龜茲攻沒都護陳睦，北匈奴圍關寵於柳中城。會中國有大喪，救兵不至，車師復叛，</font><font size=4px color="#009090"><font size=4px>〔復，扶又翻；下同。〕</font></font><font size=4px>與匈奴共攻耿恭。恭率厲士眾禦之，數月，食盡窮困，乃煮鎧弩，食其筋革。</font><font size=4px color="#009090"><font size=4px>〔鎧，可亥翻。〕</font></font><font size=4px>恭與士卒推誠同死生，故皆無二心，而稍稍死亡，餘數十人。單于知恭已困，欲必降之，遣使招恭曰：「若降者，當封為白屋王，</font><font size=4px color="#009090"><font size=4px>〔按李巡註爾雅，五狄有白屋一種。降，戶江翻。〕</font></font><font size=4px>妻以女子。」</font><font size=4px color="#009090"><font size=4px>〔妻，七細翻。〕</font></font><font size=4px>恭誘其使上城，手擊殺之，炙諸城上。單于大怒，更益兵圍恭，不能下。

 　　關寵上書求救，詔公卿會議，司空倫以為不宜救；司徒鮑昱曰：「今使人於危難之地，急而棄之，外則縱蠻夷之暴，內則傷死難之臣，</font><font size=4px color="#009090"><font size=4px>〔難，乃旦翻。〕</font></font><font size=4px>誠令權時，後無邊事可也。匈奴如復犯塞為寇，陛下將何以使將！</font><font size=4px color="#009090"><font size=4px>〔將，即亮翻。〕</font></font><font size=4px>又二部兵人裁各數十，</font><font size=4px color="#009090"><font size=4px>〔賢曰：二部謂關寵及恭也。〕</font></font><font size=4px>匈奴圍之，歷旬不下，是其寡弱力盡之效也。</font><font size=4px color="#009090"><font size=4px>〔力盡，猶言盡力也。〕</font></font><font size=4px>可令敦煌、酒泉太守各將精騎二千，多其幡幟，倍道兼行以赴其急；</font><font size=4px color="#009090"><font size=4px>〔幟，昌志翻。〕</font></font><font size=4px>匈奴疲極之兵，必不敢當，四十日間足還入塞。」帝然之。乃遣征西將軍耿秉屯酒泉，行太守事，遣酒泉太守段彭</font><font size=4px color="#009090"><font size=4px>〔考異曰：耿恭傳云「秦彭」，今從帝紀。〕</font></font><font size=4px>與謁者王蒙、皇甫援</font><font size=4px color="#009090"><font size=4px>〔姓譜：宋有皇甫充不，宋之公族也。漢初有皇甫鸞，自魯徙居茂陵，改父為甫。余按詩，周亦有皇父卿士。〕</font></font><font size=4px>發張掖、酒泉、敦煌三郡及鄯善兵合七千餘人以救之。</font><font size=4px color="#009090"><font size=4px>〔鄯，上扇翻。〕</font></font><font size=4px>

 　　甲辰晦，日有食之。

 　　太后兄弟虎賁中郎廖及黃門郎防、光</font><font size=4px color="#009090"><font size=4px>〔百官志：給事黃門侍郎六百石，掌侍從左右。漢舊儀曰：黃門郎屬黃門令，日暮，入對青瑣門拜，名曰夕郎。〕</font></font><font size=4px>終明帝世未嘗改官。帝以廖為衛尉，防為中郎將，光為越騎校尉。廖等傾身交結，冠蓋之士爭赴趣之。</font><font size=4px color="#009090"><font size=4px>〔趣，七喻翻。〕</font></font><font size=4px>第五倫上疏曰：「臣聞書曰：『臣無作威作福，其害于而家，凶于而國。』</font><font size=4px color="#009090"><font size=4px>〔尚書洪範之言。〕</font></font><font size=4px>近世光烈皇后雖友愛天至，而抑損陰氏，不假以權勢。</font><font size=4px color="#009090"><font size=4px>〔謂陰后不為宗親求位也。〕</font></font><font size=4px>其後梁、竇之家，互有非法，明帝即位，竟多誅之。</font><font size=4px color="#009090"><font size=4px>〔謂梁松、竇穆等也。〕</font></font><font size=4px>自是洛中</font><span class="h"><font size=4px>【章：十二行本「洛」作「雒」；乙十一行本同；下均同。】</font></font><font size=4px>無復權戚，書記請託，一皆斷絕。</font><font size=4px color="#009090"><font size=4px>〔復，扶又翻。斷，丁管翻。〕</font></font><font size=4px>又諭諸外戚曰：『苦身待士，不如為國。</font><font size=4px color="#009090"><font size=4px>〔為，于偽翻。〕</font></font><font size=4px>戴盆望天，事不兩施。』</font><font size=4px color="#009090"><font size=4px>〔司馬遷書曰：戴盆何以望天。〕</font></font><font size=4px>今之議者，復以馬氏為言。竊聞衛尉廖以布二千匹，城門校尉防以錢三百萬，私贍三輔衣冠，知與不知，莫不畢給。又聞臘日亦遺其在雒中者錢各五千。</font><font size=4px color="#009090"><font size=4px>〔遺，于季翻。〕</font></font><font size=4px>越騎校尉光，臘用羊三百頭，米四百斛，肉五千斤。臣愚以為不應經義，惶恐，不敢不以聞。陛下情Q欲Y厚之，亦宜所以安之。臣今言此，誠欲上忠陛下，下全后家也。」

 　　是歲，京師及兗、豫、徐州大旱。</font><font size=4px color="#009090"><font size=4px>〔兗州部陳留、東郡、東平、泰山、濟北、山陽、濟陰等郡國。豫州部汝南、潁川二郡，梁、沛、陳、魯等國。徐州部東海、琅邪、彭城、廣陵、下邳等郡國。杜佑曰：兗州蓋以沇水為名。又兗之為言端也，信也。端，言陽氣端端，故其氣纖殺也。徐州蓋取舒緩之義，或云：因徐丘以為名。〕</font></font><font size=4px>
</font><!--/HTMLBUILERPART0--><font size=4px>