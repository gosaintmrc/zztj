<font size=4px>

 　　後梁紀一</font><font size=4px color="#009090"><font size=4px>〔起強圉單閼（丁卯），盡著雍執徐（戊辰）七月，凡一年有奇。〕</font></font><font size=4px>

 　　</font><font size=4px color="#009090"><font size=4px>〔朱氏本碭山人。碭山，戰國時屬地。太祖以宣武節度使創業，宣武軍治汴州，古大梁也；寖益強盛，進封梁王，國遂號曰梁。通鑑以前紀已有蕭梁，故稱曰後梁。〕</font></font><font size=4px>

 　　太祖神武元聖孝皇帝上</font><font size=4px color="#009090"><font size=4px>〔姓朱氏，名溫，宋州碭山午溝里人。背黃巢歸唐，賜名全忠。即位，改名晃。〕</font></font><font size=4px>

 　　開平元年（丁卯、九〇七）是年四月即位，始改元。〕

 　　1春，正月，辛巳，梁王休兵于貝州。</font><font size=4px color="#009090"><font size=4px>〔自滄州，還休兵貝州，且因魏博糧餉也。〕</font></font><font size=4px>

 　　2淮南節度使兼侍中、東面諸道行營都統弘農邵王楊渥既得江西，</font><font size=4px color="#009090"><font size=4px>〔謂并鍾匡時也。事見上卷天祐三年。〕</font></font><font size=4px>驕侈益甚，謂節度判官周隱曰：「君賣人國家，何面復相見！」遂殺之。</font><font size=4px color="#009090"><font size=4px>〔以隱言其不克負荷，欲屬國於劉威也。事見上卷天祐二年。復，扶又翻。〕</font></font><font size=4px>由是將佐皆不自安。</font><font size=4px color="#009090"><font size=4px>〔既逐王茂章，又殺周隱，宜餘人之不自安也。〕</font></font><font size=4px>

 　　黑雲都指揮使呂師周與副指揮使綦章將兵屯上高，</font><font size=4px color="#009090"><font size=4px>〔上高在洪州高安縣界，宋置上高縣，屬筠州，在州西南九十五里。宋白曰：上高縣本高安縣之上鎮，以地形高上，故曰上高。南唐昇元中立上高場，保大十年升為縣。〕</font></font><font size=4px>師周與湖南戰，屢有功，渥忌之。師周懼，謀於綦章曰：「馬公寬厚，</font><font size=4px color="#009090"><font size=4px>〔謂馬殷也。〕</font></font><font size=4px>吾欲逃死焉，可乎﹖」章曰：「茲事君自圖之，吾舌可斷，不敢泄！」</font><font size=4px color="#009090"><font size=4px>〔斷，都管翻。〕</font></font><font size=4px>師周遂奔湖南，章縱其孥使逸去。</font><font size=4px color="#009090"><font size=4px>〔路振九國志：呂師周父珂以勇敢事楊行密，累有功，拜黑雲都指揮使。珂卒，師周代之，自言「三代將家不可保富貴」，每恣為盃的，醉必起舞，或擊節狂歌，慷慨泣下。行密聞而疑之，密使人偵其動靜。師周不自安，乃謀於綦章而奔湖南。據此則為渥所疑，非行密也。孥，音奴，子也。〕</font></font><font size=4px>師周，揚州人也。

 　　渥居喪，</font><font size=4px color="#009090"><font size=4px>〔居其父行密之喪也。〕</font></font><font size=4px>晝夜酣飲</font><font size=4px color="#009090"><font size=4px>〔酣，戶甘翻，樂飲也，湛嗜也，應劭曰：洽也，張晏曰：中酒也。〕</font></font><font size=4px>作樂</font><font size=4px color="#009090"><font size=4px>〔句斷。〕</font></font><font size=4px>然十圍之燭以擊毬，一燭費錢數萬。或單騎出遊，從者奔走道路，不知所之。</font><font size=4px color="#009090"><font size=4px>〔從，才用翻。之，往也。〕</font></font><font size=4px>左、右牙指揮使張顥、徐溫泣諫，</font><font size=4px color="#009090"><font size=4px>〔蜀註曰：牙者，旗名，執牙者因以名之。分左、右隊，故稱左、右牙。余謂牙兵以衛府牙。〕</font></font><font size=4px>潯怒曰：「汝謂我不才，何殺我自為之！」二人懼。渥選壯士，號「東院馬軍」，廣署親信為將吏；所署者恃勢驕橫，</font><font size=4px color="#009090"><font size=4px>〔橫，戶孟翻。〕</font></font><font size=4px>陵蔑勳舊。顥、溫潛謀作亂。渥父行密之世，有親軍數千營於牙城之內，</font><font size=4px color="#009090"><font size=4px>〔蜀註曰：古者軍行有牙，尊者所在。後人因以所治為衙，曰牙城，即衙城也。〕</font></font><font size=4px>渥遷出於外，以其地為射場，顥、溫由是無所憚。</font><font size=4px color="#009090"><font size=4px>〔史言楊渥自去其爪牙。〕</font></font><font size=4px>

 　　渥之鎮宣州也，</font><font size=4px color="#009090"><font size=4px>〔天祐元年，楊渥鎮宜州，二年召為嗣。〕</font></font><font size=4px>命指揮使朱思勍、范思從陳璠將親兵三千；</font><font size=4px color="#009090"><font size=4px>〔勍，渠京翻。璠，音番。〕</font></font><font size=4px>及嗣位，召歸廣陵。顥、溫使三將從秦裴擊江西，因戍洪州，誣以謀叛，命別將陳祐往誅之。</font><font size=4px color="#009090"><font size=4px>〔史言張顥、徐溫又翦去渥之爪牙。〕</font></font><font size=4px>祐間道兼行，</font><font size=4px color="#009090"><font size=4px>〔間，古莧翻。〕</font></font><font size=4px>六日至洪州，微服懷短兵徑入秦裴帳中，裴大驚，祐告之故，</font><font size=4px color="#009090"><font size=4px>〔告之以所以徑入之故。〕</font></font><font size=4px>乃召思勍等飲酒，祐數思勍等罪，</font><font size=4px color="#009090"><font size=4px>〔數，所具翻；下因數同；俗從所主翻。〕</font></font><font size=4px>執而斬之。渥聞三將死，益忌顥、溫，欲誅之。丙戌，渥晨視事，顥、溫帥牙兵二百，露刃直入庭中，</font><font size=4px color="#009090"><font size=4px>〔帥，讀曰率。〕</font></font><font size=4px>渥曰：「爾困欲殺我邪﹖」對曰：「非敢然也，欲誅王左右亂政者耳！」因數渥親信十餘人之罪，曳下，以鐵檛擊殺之</font><font size=4px color="#009090"><font size=4px>〔檛，側瓜翻。考異曰：歐陽史：「四年正月，渥視事，陳璠等侍側。溫、顥攡牙兵入，拽璠等下，斬之。渥不能止，由是失政。」按璠等已死於宣州。今從十國紀年。按通鑑本文，「宣州」當作「洪州」。〕</font></font><font size=4px>謂之「兵諫」。</font><font size=4px color="#009090"><font size=4px>〔左傳：鬻拳強諫楚子，不從；臨之以兵，懼而從之，遂自刖也。張顥、徐溫以兵諫自文，鬻拳之罪人也。〕</font></font><font size=4px>諸將不與之同者，顥、溫稍以法誅之，於是軍政悉歸二人，渥不能制。</font><font size=4px color="#009090"><font size=4px>〔為顥、溫弒渥張本。〕</font></font><font size=4px>

 　　3初，梁王以河北諸鎮皆服，唯幽、滄未下，故大舉伐之，欲以堅諸鎮之心。既而潞州內叛，王燒營而還，</font><font size=4px color="#009090"><font size=4px>〔事見上卷天祐三年。還，從宣翻，又如字。〕</font></font><font size=4px>威望大沮。</font><font size=4px color="#009090"><font size=4px>〔沮，在呂翻。〕</font></font><font size=4px>死中外因此離心，欲速受禪以鎮之。丁亥，王入館于魏，</font><font size=4px color="#009090"><font size=4px>〔館，古玩翻。〕</font></font><font size=4px>有疾，臥府中；</font><span class="h"><font size=4px>【章：十二行本「中」下有「魏博節度使」五字；乙十一行本同；孔本同。】</font></font><font size=4px>羅紹威死王襲之，入見王曰：「今四方稱兵為王患者，皆以，翼戴唐室為名，王不如早滅唐以絕人望。」王雖不許而心德之，乃亟歸。</font><font size=4px color="#009090"><font size=4px>〔丞，紀力翻。〕</font></font><font size=4px>壬寅，至大梁。

 　　甲辰，唐昭宣帝遣御史大夫薜貽矩至大梁勞王，</font><font size=4px color="#009090"><font size=4px>〔勞，力到翻。〕</font></font><font size=4px>貽矩請以臣禮見，</font><font size=4px color="#009090"><font size=4px>〔見，賢遍翻。〕</font></font><font size=4px>王揖之升階，貽矩曰：「殿下功德在人，三靈改卜，</font><font size=4px color="#009090"><font size=4px>〔三靈，天、地、人之靈也。言天、地、人之心皆已去唐室，改卜君而命之。〕</font></font><font size=4px>皇帝方行舜、禹之事，臣穴敢違！」乃北面拜舞於庭。王側身避之。貽矩還，言於帝曰：「元帥有受禪之意矣！」帝乃下詔，</font><font size=4px color="#009090"><font size=4px>〔帝，皆謂唐昭宣帝。元帥，謂梁王。〕</font></font><font size=4px>以二月禪位于梁。又遣宰相以書諭王；王辭。

 　　4河東兵猶屯長子，欲窺澤州。</font><font size=4px color="#009090"><font size=4px>〔九域志：長子，西南至澤州一百四十里。〕</font></font><font size=4px>王命保平節度使康懷貞悉發京兆、同華之兵屯晉州以備之。</font><font size=4px color="#009090"><font size=4px>〔宋太宗皇帝太平興國元年始改保義軍為保平軍，避藩邸舊名也。此因史臣避廟諱而書之。然觀令康懷貞發京兆、同華兵屯晉州，則恐自鄜州而東發兩鎮兵屯晉州。蓋懷貞若自邢州發京兆、同華兵，道里隔涉，邢州與潞州相近，亦當備河東兵之來，無緣使懷貞離邢州而屯晉州。竊謂「保平」亦當作「保大」。據歐史懷英傳亦書「保義」，蓋以美原之捷方除保義節。朱全忠急於篡唐，未暇舉兵攻潞州，自備而已，故潞州益得以嚴備。〕</font></font><font size=4px>

 　　5二月，唐大臣共奏請昭宣帝遜位。壬子，詔宰相帥百官詣元帥府勸進；</font><font size=4px color="#009090"><font size=4px>〔梁王建元帥府于大梁。相帥，讀曰率。〕</font></font><font size=4px>王遣使郤之。於是朝臣、藩鎮乃至湖南、嶺南上牋勸進者相繼。</font><font size=4px color="#009090"><font size=4px>〔朝，直遙翻。上，時掌翻。〕</font></font><font size=4px>

 　　6三月，癸未，王以亳州刺史李思安為北路行軍都統，將兵擊幽州。</font><font size=4px color="#009090"><font size=4px>〔擊劉仁恭也。〕</font></font><font size=4px>

 　　7庚寅，唐昭宣帝詔薜貽矩再詣大梁諭禪位之意，又詔禮部尚書蘇循齎百官牋詣大梁。

 　　8鎮海、鎮東節度使吳王錢鏐遣其子傳褄、傳瓘討盧佶於溫州。</font><font size=4px color="#009090"><font size=4px>〔褄，力小翻，又力弔翻。，佶吉翻。〕</font></font><font size=4px>

 　　9甲辰，唐昭宣帝降御札禪位于梁。</font><font size=4px color="#009090"><font size=4px>〔考異曰：實錄、薜居正五代史、唐餘錄皆云四月，唐帝御札敕宰臣張文蔚等備法駕奉迎梁朝，而無日。五代通錄云四月丁未。丁未，四月一日也。舊唐書云三月甲辰。甲辰，三月二十七日也。唐年補錄：三月二十七日甲子降此御札，四月戊辰朱全忠即位。尤為差誤。按此年三月戊寅朔，四月丁未朔。今從舊唐書。〕</font></font><font size=4px>以攝中書令張文蔚為冊禮使，禮部尚書蘇循副之；</font><font size=4px color="#009090"><font size=4px>〔冊禮使，奉傳禪冊寶，押金吾使衛、太常鹵蒪等。〕</font></font><font size=4px>攝侍中楊涉為押傳國寶使，</font><font size=4px color="#009090"><font size=4px>〔唐有傳國八寶。武后惡璽字，改為寶，其受命傳國八寶並改雕寶字。〕</font></font><font size=4px>翰林學士張策副之；御史大夫薜貽矩為押金寶使，</font><font size=4px color="#009090"><font size=4px>〔唐六典曰：天子八寶，其用以玉，其封以泥。皇后及太子之信曰寶，其用以金。〕</font></font><font size=4px>尚書左丞趙光逄副之；帥百官備法駕詣大梁。</font><font size=4px color="#009090"><font size=4px>〔唐六典：大駕備五輅，五輅皆有副車；又有指南車、記里鼓車、白鷺車、鷥旗車、辟惡車、皮軒車、耕根車、安車、四望車、羊車、黃鉞車、豹尾車，屬車一十有二。若法駕則減五副輅，白鷺、辟惡、安車、四望車，四分屬車之一。帥，讀曰率。〕</font></font><font size=4px>

 　　楊涉子宜史館凝式</font><font size=4px color="#009090"><font size=4px>〔貞觀三年，置史館於門下省，以他官兼領，或卑位有才者亦以直館稱，以宰相麘脩撰。天寶後，怹官兼史職者曰史館脩撰，初入為直館。元和元年，宰臣裴垍建議，登朝領史職者為脩撰，以官高人判館事，未登朝者為直館。〕</font></font><font size=4px>言於涉曰：「大人為唐宰相，而國家至此，不可謂之無過。況手持天子璽綬與人，雖保富貴，柰千載何！盍辭之！」</font><font size=4px color="#009090"><font size=4px>〔璽，斯氏翻。緩，音受。載，子亥翻。考異曰：陶岳五代史補曰：「凝式恐事泄，即日佯狂，時謂之『風子』。」按周世宗實錄凝式本傳，仕梁未嘗有疾；唐同光初知制誥，始以心疾罷。明宗時及清泰帝末，俱以心恙罷官。天福初致仕在洛，有「風子」之號。非梁初佯狂也。今不取。〕</font></font><font size=4px>涉大駭曰：「汝滅吾族！」神色為之不寧者數日。</font><font size=4px color="#009090"><font size=4px>〔楊涉之相也，知必為凝式之累；今乃駭凝式之言，何邪﹖為，于偽翻。〕</font></font><font size=4px>

 　　策，敦煌人。</font><font size=4px color="#009090"><font size=4px>〔敦，徒門翻。〕</font></font><font size=4px>光逄，隱之子也。</font><font size=4px color="#009090"><font size=4px>〔趙隱見二百五十二卷懿宗咸通之十三年。〕</font></font><font size=4px>

 　　10盧龍節度使劉仁恭，驕侈貪暴，常慮幽州城不固，築館於大安山，</font><font size=4px color="#009090"><font size=4px>〔薜史：幽州西有名山曰大安山。〕</font></font><font size=4px>曰：「此山四面懸絕，可以少制眾。」其楝宇壯麗，擬於帝者。選美女實其中。與方士鍊丹藥，求不死。悉斂境內錢，瘞於山顛；令民間用菫泥為錢。</font><font size=4px color="#009090"><font size=4px>〔瘞，於計翻。菫，几隱翻。菫泥，黏土也。〕</font></font><font size=4px>又禁江南茶商無得入境，自采山中草木為茶，鬻之。

 　　仁恭有愛妾羅氏，其子守光通焉。仁恭杖守光而斥之，不以為子數。</font><font size=4px color="#009090"><font size=4px>〔不齒之於諸子之列。〕</font></font><font size=4px>李思安引兵入其境，所過焚蕩無餘。夏，四月，己酉，直抵幽州城下。仁恭猶在大安山，城中無備，幾至不守。</font><font size=4px color="#009090"><font size=4px>〔幾，居依翻。〕</font></font><font size=4px>守光自外引兵入，登城拒守；又出兵與思安戰，思安敗退。守光遂自稱節度使，令部將李小喜、元行欽將兵攻大安山。仁恭遣兵拒戰，為小喜所敗。</font><font size=4px color="#009090"><font size=4px>〔敗，補邁翻。〕</font></font><font size=4px>虜仁恭以歸，囚於別室。仁恭將佐及左右，凡守光素所惡者皆殺之。</font><font size=4px color="#009090"><font size=4px>〔惡，烏路翻。〕</font></font><font size=4px>

 　　銀胡踺都指揮使王思同帥部兵三千，</font><font size=4px color="#009090"><font size=4px>〔踺，盧谷翻。胡踺，箭室也。帥，讀曰率。〕</font></font><font size=4px>山後八軍巡檢使李承約帥部兵二千</font><font size=4px color="#009090"><font size=4px>〔盧龍以媯、檀、新、武四州為山後。〕</font></font><font size=4px>奔河東；</font><font size=4px color="#009090"><font size=4px>〔奔李克用。〕</font></font><font size=4px>守光弟守奇奔契丹，未幾，亦奔河東。</font><font size=4px color="#009090"><font size=4px>〔幾，居豈翻。為劉守奇引河東兵伐燕張本。〕</font></font><font size=4px>河東節度使晉王克用以承約為匡霸指揮使，思同為飛騰指揮使。思同母，仁恭之女也。</font><font size=4px color="#009090"><font size=4px>〔匡霸、飛騰，皆晉王所置軍都之號。〕</font></font><font size=4px>

 　　11梁</font><span class="h"><font size=4px>【章：十二行本「梁」上有「庚戌」二字；乙十一行本同；退齋校同。】</font></font><font size=4px>王始御金祥殿，</font><font size=4px color="#009090"><font size=4px>〔王溥五代會要：梁受禪都大梁，改正衙殿為崇元殿，東殿為玄德殿，內殿為金祥殿，萬歲堂為萬歲殿，門如殿名。薜史曰：梁自謂以金德王，又以福建上獻鸚鵡，諸州相繼上白烏、白兔洎白蓮之合蒂者，以為金行應運之兆，故名殿曰金祥。〕</font></font><font size=4px>受百官稱臣，</font><font size=4px color="#009090"><font size=4px>〔此梁所自置百官也。〕</font></font><font size=4px>下書稱教令，自稱曰寡人。辛亥，令諸牋、表、簿、籍皆去唐年號，但稱月、日。</font><font size=4px color="#009090"><font size=4px>〔去，羌呂翻。〕</font></font><font size=4px>丙辰，張文蔚等至大梁。

 　　12盧售聞錢傳褄等將至，將水軍拒之於青澳。</font><font size=4px color="#009090"><font size=4px>〔青澳在溫州東北海中，俗謂之青澳門。由青澳門而進舟則入溫州，其外則大洋也。澳，烏到翻。海之隈箧曰澳。〕</font></font><font size=4px>錢傳瓘曰：「售之精兵盡在於此，不可與戰。」乃自安固捨舟，間道襲溫州。</font><font size=4px color="#009090"><font size=4px>〔安固，後漢之章安也。間，古莧翻。〕</font></font><font size=4px>戊午，溫州潰，擒售斬之。</font><font size=4px color="#009090"><font size=4px>〔天祐二年，盧售陷溫州，至是敗亡。〕</font></font><font size=4px>吳王鏐以都監使吳璋為溫州制置使，</font><font size=4px color="#009090"><font size=4px>〔監，古銜翻。〕</font></font><font size=4px>命傳褄等移兵討盧約於處州。

 　　13壬戌，梁王更名晃。</font><font size=4px color="#009090"><font size=4px>〔更，工衡翻。薜史曰：時將受禪，下教以本名二字異帝王之稱，故改名。〕</font></font><font size=4px>王兄全昱聞王將即帝位，謂王曰：「朱三，爾可作天子乎！」

 　　甲子，張文蔚、楊涉乘輅自上源驛從冊寶，諸司各備儀衛鹵簿前導，百官從其後，</font><font size=4px color="#009090"><font size=4px>〔此唐之百官。從，才用翻。〕</font></font><font size=4px>至金祥殿前陳之。王被袞冕，</font><font size=4px color="#009090"><font size=4px>〔被，皮義翻。〕</font></font><font size=4px>即皇帝位。張文蔚、蘇循奉冊升殿進讀，楊涉、張策、薜貽矩、趙光逄以次奉寶升殿，讀已，</font><font size=4px color="#009090"><font size=4px>〔已者，畢也。〕</font></font><font size=4px>降，帥百官舞蹈稱賀。</font><font size=4px color="#009090"><font size=4px>〔帥，讀曰率。〕</font></font><font size=4px>帝遂輿文蔚等宴於玄德殿。帝舉酒曰：「朕輔政未久，此皆諸公推戴之力。」文蔚等慚懼，府伏不能對，獨蘇循、薜貽矩及刑部尚書張禕</font><font size=4px color="#009090"><font size=4px>〔禕，許韋翻。〕</font></font><font size=4px>盛稱帝功德宜應天順人。

 　　帝復與宗戚飲博於宮中，</font><font size=4px color="#009090"><font size=4px>〔宗，同姓也；戚，異姓之親也。復，扶又翻。〕</font></font><font size=4px>酒酣，朱全昱忽以投瓊擊盆中迸散，</font><font size=4px color="#009090"><font size=4px>〔鮑太博經曰：楚辭琨蔽象碁有六博。琨蔽，玉著也，各投六著，行六镧，故云六博。用十二镧，六镧白，六镧黑，所擲頭謂之瓊。瓊有五采，刻為一畫者謂之塞，刻為兩畫者謂之白，刻為三畫者謂之黑。不刻者，五塞之間，謂之五塞。據歐史，此所謂投瓊，即骰子也。迸，北孟翻。考異曰：王仁裕玉堂閒話曰：「骰子數匝，廣王全昱忽駐不擲，顧而白梁祖，再呼『朱三』，梁祖動容。廣王曰：『你愛他爾許大官職，久遠家族得安否﹖』於是大怒，擲戲具於階下，抵其盆而碎之，暗嗚眦睚，數日不止。」今從王禹偁五代史闕文。〕</font></font><font size=4px>睨帝曰：「朱三，汝本碭山一民也，從黃巢為盜，天子用汝為四鎮節度使，</font><font size=4px color="#009090"><font size=4px>〔梁王始兼四鎮，見二百六十二卷唐昭宗天復元年。〕</font></font><font size=4px>富貴極矣，柰何一旦滅唐家三百年社稷，</font><font size=4px color="#009090"><font size=4px>〔唐武德元年受禪，歲在著雍攝提格，禪位于梁，歲在強圉單闕，享國二百九十年。〕</font></font><font size=4px>自稱帝王！行當族滅，奚以博為！」帝不懌而罷。

 　　乙丑，命有司告天地、宗廟、社稷。丁卯，遣使宣諭州、鎮。</font><font size=4px color="#009090"><font size=4px>〔皆言受禪於唐也。〕</font></font><font size=4px>戊辰，大赦，</font><font size=4px color="#009090"><font size=4px>〔考異曰：梁實錄、編遣錄、薜史、唐餘錄皆不云大赦；今從歐陽史。〕</font></font><font size=4px>改元，</font><font size=4px color="#009090"><font size=4px>〔改元開平。〕</font></font><font size=4px>國號大梁。奉唐昭宣帝為濟陰王，</font><font size=4px color="#009090"><font size=4px>〔曹州濟陰郡。濟，子禮翻。〕</font></font><font size=4px>皆如前代故事；唐中外舊臣官爵並如故。以汴州為開封府，命曰東都；以故東都為西都；癈故西京，以京兆府為大安府，置佑國軍於大安府。</font><font size=4px color="#009090"><font size=4px>〔唐以長安為西京，洛陽為東京。今梁都大梁，在洛陽之東，故以洛陽為西都，大梁為東都，而以長安為大安府。〕</font></font><font size=4px>更名魏博曰天雄軍。</font><font size=4px color="#009090"><font size=4px>〔通鑑二百六十四卷昭宗天祐元年四月，已書「更命魏博曰天雄軍」，蓋亦出朱全忠之意，此複出也，但未知更軍額的在何年。更，工衡翻。〕</font></font><font size=4px>遷濟陰王于曹州，栫之以棘，</font><font size=4px color="#009090"><font size=4px>〔用左傳語。栫，在甸翻，圍也。〕</font></font><font size=4px>使甲士守之。

 　　14辛未，以武安節度使馬殷為楚于。</font><font size=4px color="#009090"><font size=4px>〔馬殷不由郡王，徑封國王，即位之初特恩也。〕</font></font><font size=4px>

 　　15以宣武掌書記、太府卿敬翔知崇政院事，</font><font size=4px color="#009090"><font size=4px>〔梁崇政院即唐樞密院之職，後遂癈區密院入崇政院。〕</font></font><font size=4px>似備顧問，參謀議，於禁中承上旨，宣於宰相而行之。宰相非進對時有所奏請及已受旨應復請者，皆具記事因崇政院以聞，得旨則復宣於宰相。翔為人沈深</font><font size=4px color="#009090"><font size=4px>〔沈，持林翻。〕</font></font><font size=4px>有智略，在幕府三十餘年，</font><font size=4px color="#009090"><font size=4px>〔僖宗光啟間，敬翔入汴幕，至此時二十年，史誤以「二十」為「三十」耳。〕</font></font><font size=4px>軍謀、民政，帝一以委以之。翔盡心勤勞，晝夜不寐，自言惟馬上乃得休息。帝性暴戾難近，</font><font size=4px color="#009090"><font size=4px>〔近，其靳翻。〕</font></font><font size=4px>人莫能測，惟翔能識其意趣。或有所不可，翔未嘗顯言，但微示持疑；帝意已悟，多為之改易。</font><font size=4px color="#009090"><font size=4px>〔為，于偽翻。〕</font></font><font size=4px>禪代之際，翔謀居多。

 　　16追尊皇高祖考、妣以來皆為帝、后；</font><font size=4px color="#009090"><font size=4px>〔五代會要：梁以舜臣朱虎為始祖，四十二代至黯，追尊肅祖宣元皇帝，妃范氏諡宣僖皇后；黯子茂琳諡敬祖光獻皇帝，妃楊氏諡孝皇后；茂琳子信諡憲祖昭武皇帝，妃劉氏諡昭懿皇后，信子誠。〕</font></font><font size=4px>皇考誠為烈祖文穆皇帝，妣王氏為文惠皇后。

 　　17初，帝為四鎮節度使，凡倉庫之籍，置建昌院以領之；至是，以養子宣武節度副使友文為開封尹、判院事，掌凡國之金榖。友文本康氏子也。

 　　18乙亥，下制削奪李克用官爵。</font><font size=4px color="#009090"><font size=4px>〔李克用稱唐官，用唐年號，豈梁得而削奪之哉！史姑書梁之初政耳。〕</font></font><font size=4px>是時惟河東、鳳翔、淮南稱「天祐」，西川稱「天復」年號；</font><font size=4px color="#009090"><font size=4px>〔天復四年，梁王劫唐昭宗遷洛，改元曰天祐。河東、西川黯劫天子遷都者梁也，天祐非唐號，不可稱，乃稱天復五年。是歲梁滅唐，河東稱天祐四年，西；川仍稱天復。〕</font></font><font size=4px>餘皆稟梁正朔，稱臣奉貢。

 　　蜀王與弘農王移檄諸道，</font><font size=4px color="#009090"><font size=4px>〔淮南楊渥爵弘農王。〕</font></font><font size=4px>云欲與岐王、晉王會兵興復唐室，卒無應者。</font><font size=4px color="#009090"><font size=4px>〔卒，子恤翻。〕</font></font><font size=4px>蜀王乃謀稱帝，下教諭統內吏民；又遺晉王書云：</font><font size=4px color="#009090"><font size=4px>〔還，唯季翻。〕</font></font><font size=4px>「請各帝一方，俟朱溫既平，乃訪唐宗室立之，退歸藩服。晉王復書不許，曰：「誓於此生靡敢失節。」</font><font size=4px color="#009090"><font size=4px>〔史言李克用雖出於夷狄而終身為唐臣，亦天性之忠純也。〕</font></font><font size=4px>

 　　唐末之誅宦官也，訒書至河東，晉王匿監軍張承業於斛律寺，斬罪人以應訒。</font><font size=4px color="#009090"><font size=4px>〔見二百六十四卷唐昭宗天復三年。斛律寺，蓋高齊建霸府於晉陽，斛律氏貴監時所立。〕</font></font><font size=4px>至是，復以為監軍，待之加厚，承業亦為之竭力。</font><font size=4px color="#009090"><font size=4px>〔為，于偽翻。〕</font></font><font size=4px>

 　　岐王治軍甚寬，待士卒簡易。</font><font size=4px color="#009090"><font size=4px>〔治，直之翻。易，以鼓翻。〕</font></font><font size=4px>有告部將符昭反者，岐王直詣其家，悉去左右，熟寢經宿而還；</font><font size=4px color="#009090"><font size=4px>〔還，從宣翻。〕</font></font><font size=4px>由是眾心悅服；然御軍無紀律。及聞唐亡，以兵羸地蹙，</font><font size=4px color="#009090"><font size=4px>〔羸，倫為翻。〕</font></font><font size=4px>不敢稱帝，但開岐王府，置百官，名其所居為宮殿，妻稱皇后，</font><font size=4px color="#009090"><font size=4px>〔李茂貞自為岐王，而妻稱皇后，妻之貴踰於其夫矣。卒伍之雄，乘時竊號，私立名字以相署置，豈可與之言禮乎哉！〕</font></font><font size=4px>將吏上書稱牋表，鞭、扇、號俴多擬帝者。</font><font size=4px color="#009090"><font size=4px>〔鞭，鳴鞭；扇，雉尾扇也。唐制：天子視朝，從禁中出則鳴鞭傳警；既出西序門索扇，扇合，天子升御座；扇開，百官畢朝。〕</font></font><font size=4px>

 　　鎮海節度判官羅隱說吳王鏐舉兵討梁，</font><font size=4px color="#009090"><font size=4px>〔說，式芮翻。〕</font></font><font size=4px>曰：「縱無成功，猶可退保杭、越，自為東帝；柰何交臂事賊，為終古之羞乎！」鏐始以隱為不遇於唐，必有怨心，及聞其言，雖不能用，心甚義之。

 　　19五月，丁丑朔，以御史大夫薜貽矩為中書侍郎、同平章事。

 　　20加武順節度使趙王王鎔守太師，天雄節度使鄴王羅紹威守太傅，義武節度使王處直兼侍中。

 　　21契丹遣其臣袍笏梅老來通好，</font><font size=4px color="#009090"><font size=4px>〔好，呼到翻。〕</font></font><font size=4px>帝遣太府少卿高頎報之。</font><font size=4px color="#009090"><font size=4px>〔頎，渠希翻。〕</font></font><font size=4px>

 　　初，契丹有八部，</font><font size=4px color="#009090"><font size=4px>〔歐陽修曰：契丹君長曰大賀氏，後分為八部：一曰但利皆部，二曰乙室活部，三曰實活部，四日納尾部，五曰頻沒部，六曰內會雞部，七曰集解部，八曰奚嗢部。部之長號大人。路振九國志：契丹，古匈奴之種也。代居遼澤之中，潢水南岸，南距愉關一千一百里，榆關南距幽州七百里。考異曰：蘇逢吉漢高祖實錄曰：「契丹本姓大賀氏，後分八族：一曰利皆邸，二曰乙失活邸，三曰實活邸，四曰納尾邸，五曰頻沒邸，六曰內會雞邸，七曰集解邸，八曰奚嗢邸。管縣四十一，縣有令。八族之長，皆號大人，稱刺史，常推一人為王，建旗鼓以尊之。每三年，第其名以相代。」莊宗列傳曰：「咸通末，其王曰習爾，疆士稍大，累來朝貢，光啟中，其王曰欽德，乘中原多故，北邊無備，遂蠶食諸部，達靼、奚、室韋之屬，咸被驅役。」漢高祖實錄、唐餘錄皆曰：「僖、昭之際，其王邪律阿保機怙強恃勇，距諸族不受代，自號天皇王。後諸族邀之，請用舊制。保機不得已，傳旗鼓，且曰：『我為長九年，所得漢人頗眾，欲以古漢城領本族，率漢人守之，自為一部。』諸族諾之。俄設策復併諸族，僭稱皇帝，土地日廣。大順中，後唐武皇遣使與之連和，大會於雲州東城，延之帳中，約為昆弟。」莊宗列傳又曰：「及欽德政衰，阿保機族盛，自稱國王。天祐二年，大寇我雲中。太祖遣使連和，因與之面會於雲州東城，延入帳中，約為兄弟，謂曰：『唐室為賊臣所篡，吾以今冬大舉，弟助我精騎二萬，同收汴、洛。』保機許諾。保機既還，欽德以國事傳之。」賈緯備史云：「武皇會保機故雲州城，結以兄弟之好。時列兵相去五里，使人馬上持盃往來，以展酬酢之禮。保機喜，謂武皇曰：『我蕃中酋長，舊法三年則罷，若他日見公，復相禮否﹖』武皇曰：『我受朝命鎮太原，亦有遷移之制，但不受代則可，何憂罷乎！』保機由此用其教，不受諸族之代。」趙志忠虜庭雜紀云：「太祖諱億，番名阿保謹，又諱斡里。太祖生而智，八部落主愛其雄勇，遂退其舊主阿輦氏歸本部，立太祖為王。」又云：「凡立王，則眾部酋長皆集會議，其有德行功業者立之。或災害不生，群牧孳盛，人民安堵，則王更不替代；苟不然，其諸酋會眾部別選一名為王；故王以番法，亦甘心退焉，不為眾所害。」又曰：「有韓知古、韓穎、康枚、王奏事、王郁，皆中國人，井勸太祖不受代。」新唐書載契丹八部名與漢高祖實錄所載八部名多不同，蓋年祀相遠，虜語不常耳，其實一也。阿保機云「我為長九年」，則其在國不受代久矣，非因武皇之教也。今從漢高祖實錄。又唐餘錄前云「乾寧中，劉仁恭鎮幽州，保機入寇，仁恭擒其妻兄述律阿揼，由此十餘年不能犯塞」，下乃云「大順中與武皇會於雲中」，按大順在乾寧前，乾寧二年仁恭方為幽州節度，天順中未也。又武皇謂曰：「唐室為賊臣所篡，吾以今冬大舉。」此非大順中事，唐餘錄誤也。又編遺錄：「開平二年五月，契目王阿保機及前國王欽德貢方物。」然則於時七部猶在也。〕</font></font><font size=4px>部各有大人，相與約，推一人為，建旗鼓以號令諸部，每三年則以次相代。咸通末，有習爾者為王，土宇始大。其後欽德為王，乘中原多故，時入盜邊。及阿保機為王，尤雄勇，五姓奚</font><font size=4px color="#009090"><font size=4px>〔五姓奚，一阿會部，二處和部，三奧失部，四度稽部，五元俟折部，各有辱紇主為之酋領。歐陽修曰：奚當唐末居陰涼川，在營府之西，幽州之西北，皆數百里，分居陰涼川，東去營府五百里，西南去幽州九百里，東南接海，山川三千里。後徙居琵琶川。〕</font></font><font size=4px>及七姓室韋、</font><font size=4px color="#009090"><font size=4px>〔室韋本有二十餘部，其近契丹者七姓。〕</font></font><font size=4px>達靼咸役屬之。阿保機姓邪律氏，</font><font size=4px color="#009090"><font size=4px>〔歐史四夷附錄曰：阿保機以其所居棋帳地名為姓，曰世里。世里，譯者謂之邪律。〕</font></font><font size=4px>恃其強，不肯受代。久之，阿保機擊黃頭室韋還，七部劫之於境上，求如約。</font><font size=4px color="#009090"><font size=4px>〔如三年一代之約。〕</font></font><font size=4px>阿保機不得已，傳旗鼓，且曰：「我為王九年，得漢人多，請帥種落</font><font size=4px color="#009090"><font size=4px>〔帥，讀曰率。種，章勇翻。〕</font></font><font size=4px>居古漢城，與漢人守之，別自為一部。」七部許之。漢城，故後魏滑鹽縣也。</font><font size=4px color="#009090"><font size=4px>〔漢志，滑鹽縣屬漁陽郡。後漢明帝改曰鹽田。水經註：大榆河自密雲城南東南流，逕後魏安州舊漁陽邵之滑鹽縣南。滑鹽，世謂之斛鹽城，西北去禦夷鎮二百里。歐陽修曰：漢城城在炭山東南欒河上。宋白曰：契丹居遼澤之中，潢水南岸。遼澤去渝關一千一百三十里，渝關去幽州一百七十四里。其地東南接海，東際遼河，西包冷陘，北界松陘山。東西三千里，地多松柳，澤多蒲葦。阿保機居漢城，在檀州西北五百五十里。城北有龍門山，山北有炭山，炭山西是契丹、室韋二界相連之地。其地濼河上源，西有鹽泊之利，則後魏滑鹽縣也。〕</font></font><font size=4px>地宜五縠，有鹽池之利。其後阿保機稍以兵擊滅七部，復併為一國。又北侵室韋、女真，</font><font size=4px color="#009090"><font size=4px>〔女真，肅慎氏之遺種，黑水靺鞨即其地也。入遼東著籍者號熟女真，界外野處者號生女真，極邊遠者號黃頭女真。〕</font></font><font size=4px>西取突厥故地，擊奚，滅之，復立奚王而使契丹監其兵。</font><font size=4px color="#009090"><font size=4px>〔監，古銜翻。〕</font></font><font size=4px>東北諸夷皆畏服之。

 　　是歲，阿保機帥眾三十萬寇雲州，晉王與之連和，面會東城，約為兄弟，延之帳中，縱酒，渥手盡歡，約以今冬共擊梁。</font><font size=4px color="#009090"><font size=4px>〔考異曰：唐太祖紀年錄：「太祖以阿保機族黨稍盛，召之。天祐二年五月，阿保機領其部族三十萬至雲州東城，帳中言事，握手甚歡，約為兄弟，旨日而去。留男骨都舍利、首領沮稟梅為質，約冬初大舉渡河反正，會昭宗遇盜而止。」歐陽史曰：「梁將篡唐，晉王李克用使人聘于契丹，阿保機以兵三十萬會克用於雲州東城，握手約為兄弟，期共舉兵擊梁。」如此則應在天祐元年昭宗崩已前，不應在二年也。且昭宗遇盜則尤宜興兵討之，何故止也。按武皇云「唐室為賊臣所篡」，此乃四年語也；其冬武皇寢疾，蓋以此不果出兵耳。今從之。〕</font></font><font size=4px>或勸晉王：「因其來，可擒也，」王曰：「讎敵未滅而失信夷狄，自亡之道也。」阿保機留旨日乃去，晉王贈以金繒數萬。阿保機留馬三千匹，雜畜萬計以酬之。阿保機歸而背盟，更附于梁，</font><font size=4px color="#009090"><font size=4px>〔繒，慈陵翻。畜，許救翻。背，蒲妹翻。更，工銜翻。遣使通好，是附梁也。〕</font></font><font size=4px>晉王由是恨之。</font><font size=4px color="#009090"><font size=4px>〔通鑑於唐紀書「李克用」，君臣之分也；於梁紀書「晉王」，敵國之體也。吳、蜀義例同。〕</font></font><font size=4px>

 　　22己卯，以河南尹兼河陽節度仗張全義為魏王；鎮海、鎮東節度使吳王錢鏐為吳越王；加清海節度使劉隱、威武節度王審知兼侍中，</font><font size=4px color="#009090"><font size=4px>〔「威武節度」之下當有「使」字。〕</font></font><font size=4px>仍以隱為大彭王。</font><font size=4px color="#009090"><font size=4px>〔自宋武帝以彭城之裔興於江南，後多以彭城之劉為名族。劉隱封大彭王，意蓋取此。〕</font></font><font size=4px>

 　　癸未，以權知荊南留後高季昌為節度使。荊南舊統八州，</font><font size=4px color="#009090"><font size=4px>〔荊、歸、硤、夔、忠、萬、灃、朗，共八州。〕</font></font><font size=4px>乾符以來，寇亂相繼，諸州皆為鄰道所據，獨餘江陵。季昌到官，城邑殘毀，戶口彫耗。季昌安集流散，民皆復業。

 　　23乙酉，立兄全昱為廣王，子友文為博王，友珪為郢王，友璋為福王，友貞為均王，友雍為賀王，友徽為建王。</font><font size=4px color="#009090"><font size=4px>〔友文以養子居諸子之上，友珪弒逆，禍胎於此。〕</font></font><font size=4px>

 　　24辛卯，以東都舊第為建昌宮，改判建昌院事為建昌宮使。</font><font size=4px color="#009090"><font size=4px>〔薜史曰：初，帝創業之時，以四鎮兵馬倉庫籍繁總，因置建昌院以領之，至是改為宮，蓋重其事也。宋白曰：是年中書門下奏改判建昌院事為建昌宮使，仍請在京上舊邸為建昌宮。〕</font></font><font size=4px>

 　　26甲午，詔廢樞密院，其職事皆入於崇政院，以知院事敬翔為院使。</font><font size=4px color="#009090"><font size=4px>〔考異曰：實錄：「四月辛未，以翔知崇政院事，五月甲午，訒樞密院宜改為崇政院，始命翔為院使。」蓋崇政院之名先已有之，至是始併樞密院職事悉歸崇政院耳。〕</font></font><font size=4px>

 　　27禮部尚書蘇循及其子起居郎楷自謂有功於梁，</font><font size=4px color="#009090"><font size=4px>〔唐昭宣帝天祐二年蘇循鼓成禪代代之事，故自以為有功。〕</font></font><font size=4px>當不次擢用；循朝夕望為相。帝薄其為人，</font><font size=4px color="#009090"><font size=4px>〔舊唐書帝紀：昭宣帝天祐二年，蘇楷上議駮昭宗諡。全忠雄猜鑒物，自楷駮諡後深鄙之，既傳代之後，父子皆斥逐，不令在朝。〕</font></font><font size=4px>敬翔及殿中監李振亦鄙之。翔言於帝曰：「蘇循，唐之鴟梟，賣國求利，不可以立於惟新之朝。」</font><font size=4px color="#009090"><font size=4px>〔朝，直遙翻。〕</font></font><font size=4px>戊戌，詔循及刑部尚書張禕等十五人並勒致仕，楷斥歸田里。循父子乃之河中依朱友謙。</font><font size=4px color="#009090"><font size=4px>〔為同光之初蘇循詔唐莊宗張本。〕</font></font><font size=4px>

 　　28盧約以處州降吳越。</font><font size=4px color="#009090"><font size=4px>〔僖宗中和元年，盧約據處州，至是而亡。降，戶江翻。〕</font></font><font size=4px>

 　　29弘農王以鄂岳觀察使劉存為西南面都招討使，岳州刺史陳知新為岳州團練使，廬州觀察使劉威為應援使，別將許玄應為監軍，將水軍三萬以擊楚。楚王馬殷甚懼，靜江軍使楊定真賀曰：「我軍勝矣！」殷問其故，定真曰：「夫戰懼則勝，驕則敗。今淮南兵直趨吾城，</font><font size=4px color="#009090"><font size=4px>〔趨，七喻翻。〕</font></font><font size=4px>是驕而輕敵也；而王有懼色，吾是以知其必勝也。」

 　　殷命在城都指揮使秦彥暉</font><font size=4px color="#009090"><font size=4px>〔在城都指揮使，盡統潭州在城之兵。〕</font></font><font size=4px>將水軍三萬浮江而下，水軍副指揮使黃璠帥戰艦三百屯瀏陽口。</font><font size=4px color="#009090"><font size=4px>〔吳分長沙置瀏陽縣隋廢；景龍二於故城復置，屬潭州。九域志：縣在州東北一百六十里。水經註：湘水北過漢臨湘縣西，瀏水從縣西北流注之，有瀏口戍。璠，孚袁翻。瀏，力周翻。〕</font></font><font size=4px>六月，存等遇大雨，引兵還至越堤北，彥暉夾水而陳，</font><font size=4px color="#009090"><font size=4px>〔陳，讀曰陣。〕</font></font><font size=4px>存遙呼曰：</font><font size=4px color="#009090"><font size=4px>〔呼，火故翻。〕</font></font><font size=4px>「殺降不祥，公獨不為子孫計耶！」彥暉曰：「賊入吾境而不擊，奚顧子孫！」鼓譟而進。存等走，黃璠自瀏陽</font><span class="h"><font size=4px>【章：十二行本「陽」下有「引兵」二字；乙十一行本同。】</font></font><font size=4px>絕江，與彥暉合擊，大破之，執存及知新，</font><font size=4px color="#009090"><font size=4px>〔考異曰：編遺錄：「天祐四年四月，湖南軍陳鄝告捷。淮南、朗州水陸合勢奔衝其境，馬殷出舟師於瀏陽江口大破賊黨，生擒偽鄂州節度使劉存。」按薜史梁紀，馬殷奏破淮寇在六月；十國紀年吳史，劉存攻楚在五月，敗在六月，楚史亦然；編遺錄誤也。〕</font></font><font size=4px>裨將死者百餘人，士卒死者以萬數，獲戰艦八百艘。威以餘眾循歸，彥暉遂拔岳州。</font><font size=4px color="#009090"><font size=4px>〔陳知新取岳州見上卷上年。艦，戶黯翻。艘，蘇遭翻。〕</font></font><font size=4px>殷釋存、知新之縛，忍諭之。二人皆罵曰：丈夫以死報主，肯事賊乎！」遂斬之。</font><font size=4px color="#009090"><font size=4px>〔史言劉存、陳知新忠壯。〕</font></font><font size=4px>敨玄應，弘農王之腹心也，常預政事，張顥、徐溫因其敗，收斬之。

 　　30楚王殷遣兵會吉州刺史彭玕攻洪州，不克。</font><font size=4px color="#009090"><font size=4px>〔彭玕附楚見上卷唐昭宣帝天祐三年。〕</font></font><font size=4px>

 　　31康懷貞至潞州，晉昭義節度使李嗣昭、副使李嗣弼閉城拒守。懷貞晝夜攻之，半月不克，乃築壘穿蚰蜒塹而守之，</font><font size=4px color="#009090"><font size=4px>〔塹，七豔翻。〕</font></font><font size=4px>內外斷絕。晉王以蕃、漢都指揮使周德威為行營都指揮使，</font><font size=4px color="#009090"><font size=4px>〔周德威盡統蕃、漢之兵，河東大將也。〕</font></font><font size=4px>帥馬軍都指揮使李嗣本、馬步都虞候李存璋、先鋒指揮使史建瑭、鐵林都指揮使安元信、</font><font size=4px color="#009090"><font size=4px>〔五季之世，詣鎮各有都指揮使，而命官之職分有不同者，如周德威蕃、漢都指揮使，則蕃、漢之兵皆受指揮也；行營都指揮使，則行營兵皆受指揮也；鐵林都指揮使安元信，則鐵林軍一都之指揮使耳。讀史者宜各以義類求之。〕</font></font><font size=4px>棋衝指揮使李嗣源、騎將安女全救潞州。</font><font size=4px color="#009090"><font size=4px>〔史言晉傾國救潞州。帥，讀曰率。〕</font></font><font size=4px>嗣弼，克脩之子；</font><font size=4px color="#009090"><font size=4px>〔克脩，晉王之弟，見唐僖、昭紀。〕</font></font><font size=4px>嗣本，本姓張；建瑭，敬思之子；</font><font size=4px color="#009090"><font size=4px>〔史敬思見二百五十五卷唐僖宗中和四年。〕</font></font><font size=4px>金全，代北人也。

 　　32晉兵攻澤州，</font><font size=4px color="#009090"><font size=4px>〔攻澤州以擬康懷貞之後。〕</font></font><font size=4px>帝遣左神勇軍使范居實將兵救之。

 　　33甲寅，以平盧節度使韓建守司徒、同平章事。

 　　34武貞節度使雷彥恭會楚兵攻江陵，荊南節度使高季昌引兵屯公安，</font><font size=4px color="#009090"><font size=4px>〔公安，漢孱陵縣。漢末，劉備屯於此，改名公安。唐屬江陵府。九域志：在府南九十里。〕</font></font><font size=4px>絕其糧道；彥恭敗，楚兵亦走。

 　　35劉守光既囚其父，</font><font size=4px color="#009090"><font size=4px>〔事見上四月。〕</font></font><font size=4px>自稱盧龍留後，遣使請命。秋，七月，甲午，以守光為盧龍節度使、同平章事。

 　　36靜海節度使曲裕卒，</font><font size=4px color="#009090"><font size=4px>〔曲裕即曲承裕。〕</font></font><font size=4px>丙申，以其子權知留後顥為節度使。</font><font size=4px color="#009090"><font size=4px>〔考異曰：諸書不見顥於裕何親。按薜史：「六月，丙辰，裕卒，七月，丙申，以靜海行營司馬權知留後曲顥起復為安南都護，充節度使。」既云「起復」，知其子也。「行營」當作「行軍」。〕</font></font><font size=4px>

 　　37雷彥恭攻岳州，克。</font><font size=4px color="#009090"><font size=4px>〔雷彥恭既與楚攻荊南，尋又攻楚岳州，可以見其反覆矣。〕</font></font><font size=4px>

 　　38丙</font><span class="h"><font size=4px>【章：十二行本「丙」上有「八月」二字；乙十一行本同；孔本同；張校同。】</font></font><font size=4px>午，賜河南尹張全義名宗爽。</font><font size=4px color="#009090"><font size=4px>〔帝舊名全忠，故更全義名宗爽。〕</font></font><font size=4px>

 　　39辛亥，以吳越王鏐兼淮南節度使，楚于殷兼武昌節度使，各充本道招討制置使。</font><font size=4px color="#009090"><font size=4px>〔欲使兩浙、湖南攻弘農王楊渥，先分授以楊氏所統二鎮。〕</font></font><font size=4px>

 　　40晉周德威壁于高河，</font><font size=4px color="#009090"><font size=4px>〔高河在潞州屯留縣東南。〕</font></font><font size=4px>康懷貞遣親騎都頭秦武將兵擊之，武敗。</font><font size=4px color="#009090"><font size=4px>〔親騎，梁之親兵，馬軍也。〕</font></font><font size=4px>

 　　丁巳，帝以亳州刺史李思安代懷貞為潞州行營都統，黜懷貞為行營都虞候。思安將河北兵西上，</font><font size=4px color="#009090"><font size=4px>〔上黨地高，在河北諸鎮之西，故曰西上。上，時掌翻。〕</font></font><font size=4px>至潞州城下，更築重城，</font><font size=4px color="#009090"><font size=4px>〔重，直龍翻。〕</font></font><font size=4px>內以防奔突，外以拒援兵，謂之夾寨。調山東民饋軍糧，德威日以輕騎抄之，</font><font size=4px color="#009090"><font size=4px>〔調，徒弔翻。抄，楚交翻。〕</font></font><font size=4px>思安乃自東南山口築甬道，屬於夾寨。﹖</font><font size=4px color="#009090"><font size=4px>〔屬，之欲翻。〕</font></font><font size=4px>德威與諸將互往攻之，排牆填塹，一晝夜間數十發，梁兵疲於奔命。夾寨中出芻牧者，德威輒抄之，於是梁兵閉壁不出。

 　　41九月，雷彥恭攻涔陽、公安，</font><font size=4px color="#009090"><font size=4px>〔九域志：江陵府公安縣有涔陽鎮。涔，鋤針翻。〕</font></font><font size=4px>高季昌擊敗之。</font><font size=4px color="#009090"><font size=4px>〔敗，補邁翻。〕</font></font><font size=4px>彥恭貪殘類其父，</font><font size=4px color="#009090"><font size=4px>〔雷彥恭，滿之子也。〕</font></font><font size=4px>專以焚掠為事，荊、湖間常被其患；</font><font size=4px color="#009090"><font size=4px>〔被，皮義翻。〕</font></font><font size=4px>又附於淮南。丙申，詔削彥恭官爵，命季昌與楚王殷討之。

 　　42蜀王會將佐議稱帝，皆曰：「大王雖忠於唐，唐已亡矣，此所謂『天與不取』者也！「馮涓獨獻議請以蜀王稱制，曰：「朝興則未爽稱臣，</font><font size=4px color="#009090"><font size=4px>〔朝，直遙翻。爽，乖也。言若唐朝復興，則為臣之節未乖也。〕</font></font><font size=4px>賊在則不同為惡。」王不從，涓杜門不出。</font><font size=4px color="#009090"><font size=4px>〔馮涓，馮宿之孫，於唐室既亡之後，義存故主，視韋莊、張格輩有間矣。〕</font></font><font size=4px>王用安撫副使、掌書記韋莊之謀，帥吏民哭三日；</font><font size=4px color="#009090"><font size=4px>〔帥，讀曰率。〕</font></font><font size=4px>己亥，即皇帝位，</font><font size=4px color="#009090"><font size=4px>〔王建字光圖，許州舞陽人。考異曰：莊宗列傳：「太祖厭代，建自帝於成都，年號武成。」薜史、唐餘錄：「天祐五年九月，建自帝於成都，年號武成。」九國志：「此年七月即皇帝位，明年改元。」宋揅紀年通譜：「天祐四年秋稱帝，次年改元。」歐陽史、十國紀年：「天復七年九月即位，明年改元。」今從之。〕</font></font><font size=4px>國號大蜀。辛丑，以前東川節度使兼侍中王宗售為中書令，韋莊為左散騎常侍、判中書門下事，閬州防禦使唐道襲為內樞密使。莊，見素之孫也。</font><font size=4px color="#009090"><font size=4px>〔韋見素，天寶之末為相。〕</font></font><font size=4px>

 　　蜀主雖目不知書，好與書生談論，</font><font size=4px color="#009090"><font size=4px>〔好，呼到翻。〕</font></font><font size=4px>粗曉其理。</font><font size=4px color="#009090"><font size=4px>〔粗，坐五翻。〕</font></font><font size=4px>是時唐衣冠之族多避亂在，蜀主禮而用之，使脩舉故事，故其典章文物有唐之遺風。</font><font size=4px color="#009090"><font size=4px>〔史言蜀主起於卒伍而能親用儒生。〕</font></font><font size=4px>

 　　蜀主長子校書郎宗仁幼以疾廢，立其次子祕書少監宗懿為遂王。

 　　43冬，十月，高季昌遣其將倪可福會楚將秦彥暉攻朗州，雷彥恭遣使乞降於淮南，且告急，弘農王遣將泠業將水軍屯平江，</font><font size=4px color="#009090"><font size=4px>〔泠，盧經翻，姓也。平江縣本漢羅縣地，後漢分立漢昌縣，孫吳立漢昌郡，後又為吳昌縣，隋省。唐神龍元年分湘陰置昌江縣，屬岳州，五代改曰平江。蓋後唐既滅梁，楚人為之避廟諱昌字也。九域志：平江縣在岳州東南二百五十七里。〕</font></font><font size=4px>李饒將步騎屯瀏陽以救之，楚王殷遣岳州刺史許德勳將兵拒之。泠業進屯朗口，</font><font size=4px color="#009090"><font size=4px>〔朗水西南自辰、錦州入朗州界，經州城入大江，謂之朗口。〕</font></font><font size=4px>德勳使善游者五十人，以木枝葉覆其首，</font><font size=4px color="#009090"><font size=4px>〔覆，扶又翻。〕</font></font><font size=4px>持長刀浮江而下，夜犯其營，且舉火，業軍中驚擾。德勳以大軍進擊，大破之，追至鹿角鎮，擒業；又破瀏陽寨，擒李饒；掠上高、唐年而歸。</font><font size=4px color="#009090"><font size=4px>〔唐天寶二年開山洞，置唐年縣，屬鄂州。〕</font></font><font size=4px>斬業、饒於長沙市。

 　　44十一月，甲申，夾馬指揮使尹皓攻晉江潜嶺寨，拔之。</font><font size=4px color="#009090"><font size=4px>〔梁西都有夾馬營。江潜嶺在潞州長子縣西，由北路達鵰窠嶺。〕</font></font><font size=4px>

 　　45義昌節度使釗守文聞其弟守光幽其父，集將吏大哭曰：「不意吾家生此梟獍！</font><font size=4px color="#009090"><font size=4px>〔梟，堅堯翻，不孝鳥也，食母；獍，讀如鏡。破獍，惡獸也，食父。〕</font></font><font size=4px>吾生不如死，誓與諸君討之！「乃發兵擊守光，互有勝負。

 　　天雄節度使王鄴王紹威謂其下曰：「守光以窘急歸國，</font><font size=4px color="#009090"><font size=4px>〔窘，巨隕翻。謂上七月劉守光遣使請命也。〕</font></font><font size=4px>守文孤立無援，滄州可不戰服也。」乃遺守文書，</font><font size=4px color="#009090"><font size=4px>〔遣，唯季翻。〕</font></font><font size=4px>諭以禍福。守文亦恐梁乘虛襲其後，戊子，遣使請降，以子延祐為質。帝拊手曰：「紹威折簡，勝十萬兵！」</font><font size=4px color="#009090"><font size=4px>〔質，音致。折，之舌翻。〕</font></font><font size=4px>加守文中書令，撫納之。

 　　46初，帝在藩鎮，用法嚴，將校有戰沒者，所部兵悉斬之，謂之跋隊斬，</font><font size=4px color="#009090"><font size=4px>〔將，即亮翻。校，戶教翻。跋，卜末翻，又蒲末翻。〕</font></font><font size=4px>士卒失主將者，多亡逸不敢歸。帝乃命凡軍士皆文其面以記軍號。軍士或思鄉里逃去，關津輒執之</font><font size=4px color="#009090"><font size=4px>〔關，往來必由之要處；津，濟度必由之要處。〕</font></font><font size=4px>送所屬，無不死者，其鄉里亦不敢容。由是亡者皆聚山澤為盜，大為州縣之患。壬寅，詔赦其罪，自今雖文面亦聽還鄉里。盜減什七八。

 　　47淮南右都押牙米志誠等將兵渡淮襲穎州，克其外郭。刺史張實據子城拒守。

 　　48晉王命李存璋攻晉州，以分上黨兵勢。十二月，壬戌，詔河中、陝州發兵救之。</font><font size=4px color="#009090"><font size=4px>〔陝，失冉翻。〕</font></font><font size=4px>

 　　50丁卯，晉兵寇洺州。</font><font size=4px color="#009090"><font size=4px>〔此救潞州之遊兵也。〕</font></font><font size=4px>

 　　51淮南兵攻信州，刺史危仔倡求救於吳越。</font><font size=4px color="#009090"><font size=4px>〔危全諷以仔倡守信州之地。仔，子之翻。倡，音昌，又尺亮翻。〕</font></font><font size=4px>

 　　二年（戊辰、九〇八）

 　　1春，正月，癸酉朔，蜀主登興義樓。有僧抉一目以獻，蜀主命飯僧萬人以報之。</font><font size=4px color="#009090"><font size=4px>〔抉，於決翻。飯，扶晚翻。〕</font></font><font size=4px>翰林學士張格曰：「小人無故自殘，赦其罪已幸矣，不宜復崇獎以敗風俗。」</font><font size=4px color="#009090"><font size=4px>〔復，扶又翻。敗，補邁翻。〕</font></font><font size=4px>蜀主乃止。

 　　2丁丑，蜀以韋莊為門下侍郎、同平章事。

 　　3辛巳，蜀主祀南郊；壬午，大赦，改元武成。

 　　4晉王疽發於首，病篤。周德威等退屯亂柳。</font><font size=4px color="#009090"><font size=4px>〔亂柳在潞州屯留縣界。〕</font></font><font size=4px>晉王命其弟內外蕃漢都知兵馬使，振武節度使克寧、監軍張承業、大將李存璋、吳琪、</font><font size=4px color="#009090"><font size=4px>〔琪，居勇翻。〕</font></font><font size=4px>掌書記盧質立其子晉州刺史存勗為嗣，</font><font size=4px color="#009090"><font size=4px>〔考異曰：五代史闕文：「世傳武皇臨甍，以三矢付莊宗曰：『一矢討劉仁恭，汝不先下幽州，河南未可圖也。一矢擊栔丹，且曰阿保機與吾把臂而盟，結為兄弟，誓復唐家社稷，今背約附梁，汝必伐之。一矢滅朱溫。汝能成善志，死無恨矣！』莊宗藏三矢于武皇廟庭。及討劉仁恭，命幕吏以少牢告廟，請一矢，盛以錦囊，使親將負之以為前驅。凱族之日，隨俘馘納矢于太廟。伐契丹，滅朱氏，亦如之。」按薜史契丹傳：「莊宗初嗣位亦遣使告哀，賂以金繒，求騎軍以救潞州。契丹答其使曰：『我與先王為兄弟，兒即吾兒也，寧有父不助子邪！』許出師，會潞平而止。」廣本：「劉守光為守文所攻，屢求救於晉，晉王遣將部兵五千救之。」然則於時莊宗未與契丹及守光為仇也。此蓋後人因莊宗成功，撰此事以誇其英武耳。余按晉王實怨燕與契目，垂沒以屬莊宗，容有此理。莊宗之告哀於阿保機與遣兵救劉守光，此兵法所謂「將欲取之、必固與之」也，其心忘父之治命哉！觀後來之事可見已。〕</font></font><font size=4px>曰：「此子志氣遠大，必能成吾事，爾曹善教導之！」辛卯，晉王謂存勗曰：「嗣昭厄於重圍，</font><font size=4px color="#009090"><font size=4px>〔謂李嗣昭為梁兵圍於潞州也。重，直龍翻。〕</font></font><font size=4px>吾不及見矣。俟葬畢，汝與德威輩速竭力救之！」又謂克寧等曰：「以亞子累汝！」</font><font size=4px color="#009090"><font size=4px>〔累，良瑞翻。〕</font></font><font size=4px>亞子，存勗小名也。言終而卒。</font><font size=4px color="#009090"><font size=4px>〔年五十三。〕</font></font><font size=4px>克寧綱紀軍府，中外無敢諠譁。

 　　克寧久總兵柄，有次立之勢，</font><font size=4px color="#009090"><font size=4px>〔兄死弟及，以長幼之次，有自立之勢。〕</font></font><font size=4px>時上黨圍未解，軍中以存勗年少，多竊議者，人情忷忷。</font><font size=4px color="#009090"><font size=4px>〔少，詩昭翻。忷，許勇翻。〕</font></font><font size=4px>存勗懼，以位讓克寧。克寧曰：「汝豖嗣也，且有先王之命，誰敢違之！」將吏欲謁見存勗，</font><font size=4px color="#009090"><font size=4px>〔見，賢遍翻。〕</font></font><font size=4px>存勗方哀哭未出。張承業入謂存勗曰：「大孝在不墜基業，多哭何為！」因扶存勗出，襲位為河東節度使晉王。</font><font size=4px color="#009090"><font size=4px>〔張承業之扶李存勗出嗣位，猶張昭之孫權也。〕</font></font><font size=4px>李克寧首帥諸將拜賀，</font><font size=4px color="#009090"><font size=4px>〔帥，讀曰率。〕</font></font><font size=4px>王悉以軍府事委之。

 　　以李存璋為河東軍城使、馬步都虞候。先王之時，多寵借胡人及軍士，侵擾市肆，</font><font size=4px color="#009090"><font size=4px>〔先王，謂李克用。〕</font></font><font size=4px>存璋既領職，執其尤暴橫者戮之，</font><font size=4px color="#009090"><font size=4px>〔橫，戶孟翻。〕</font></font><font size=4px>旬月間城中肅然。

 　　5吳越王鏐遣兵攻淮南甘露鎮，以救信州。</font><font size=4px color="#009090"><font size=4px>〔牽制淮南之兵，使之不得急攻危仔倡。〕</font></font><font size=4px>

 　　6蜀中書令王宗佶，於諸假子為最長，</font><font size=4px color="#009090"><font size=4px>〔王宗佶本姓甘，王建為忠武軍卒，掠得之，養以為子；及長為將，數有功。長，知兩翻。〕</font></font><font size=4px>且恃其功，專權驕恣。唐道襲已為樞密使，宗售猶以名呼之；道襲心銜之而事之逾謹。宗佶多樹黨友，蜀主亦惡之</font><font size=4px color="#009090"><font size=4px>〔惡，烏路翻。〕</font></font><font size=4px>二月，甲辰，以宗佶為太師，罷政事。</font><font size=4px color="#009090"><font size=4px>〔為王宗佶見殺張本。〕</font></font><font size=4px>

 　　7蜀以戶部侍郎張格為中書侍郎、同平章事。格為相，多迎合主意；有勝己者，必以計排去之。</font><font size=4px color="#009090"><font size=4px>〔去，羌呂翻。為張格亂蜀張本。〕</font></font><font size=4px>

 　　8初，晉王克用多養軍中壯士為子，寵遇如真子。及晉王存勗立，諸假子皆年長握兵，心怏怏不伏，</font><font size=4px color="#009090"><font size=4px>〔長，知兩翻。怏，於兩翻。〕</font></font><font size=4px>或託疾不出，或見新王不拜。李克寧權位既重，人情多向之。假子李存顥陰說克寧曰：</font><font size=4px color="#009090"><font size=4px>〔說，式芮翻；下同。〕</font></font><font size=4px>「兄終弟及，自古有之。</font><font size=4px color="#009090"><font size=4px>〔殷人之制，兄終弟及。自周以來，父子相繼，未有能易之者也。李存顥以殷制動克寧耳。〕</font></font><font size=4px>以叔拜姪，於理安乎！天與不取，後悔無及！」克寧曰：「吾家世以慈孝聞天下，</font><font size=4px color="#009090"><font size=4px>〔聞，音問。〕</font></font><font size=4px>先王之業苟有所歸，吾復何求！</font><font size=4px color="#009090"><font size=4px>〔復，扶又翻。〕</font></font><font size=4px>汝勿妄言，我且斬汝！」克寧妻孟氏，素剛悍，</font><font size=4px color="#009090"><font size=4px>〔悍，下罕翻，又侯旰翻。〕</font></font><font size=4px>諸假子各遣其事入說孟氏，</font><font size=4px color="#009090"><font size=4px>〔李克用義兒百餘人必不盡然，獨存顥等為此耳。史概言之曰諸假子。〕</font></font><font size=4px>孟氏以為然，且慮語泄及禍，數以迫克寧。克寧性怯，朝夕惑於眾言，心不能無動；又與張承業、李存璋相失，數誚讓之；</font><font size=4px color="#009090"><font size=4px>〔數，所角翻。誚，才笑翻。〕</font></font><font size=4px>又因事擅殺都虞候李存質；又求領大同節度使，以蔚、朔、應州為巡屬。</font><font size=4px color="#009090"><font size=4px>〔唐末置應州，領金堿、混（渾）源二縣。蔚，紆勿翻。〕</font></font><font size=4px>晉王皆聽之。

 　　李存顥等為克寧謀，因晉王過其第，</font><font size=4px color="#009090"><font size=4px>〔為，于偽翻。過，音戈。〕</font></font><font size=4px>殺承業、存璋，奉克寧為節度使，舉河東九州附于梁，</font><font size=4px color="#009090"><font size=4px>〔河東領并、遼、沁、汾、石、忻、代、嵐、憲九州。〕</font></font><font size=4px>執晉王及太夫人曹氏送大梁。太原人史敬鎔，少事晉王克用，居帳下，見親信，</font><font size=4px color="#009090"><font size=4px>〔少，詩照翻。〕</font></font><font size=4px>克寧欲知府中陰事，召敬鎔，密以，謀告之。敬鎔陽許之，入告太夫人，太夫人大駭，召張承業，指晉王謂之曰：「先王把此兒臂授公等，如聞外間謀欲負之，但置吾母子有地，勿送大梁，自他不以累公。」</font><font size=4px color="#009090"><font size=4px>〔累，力瑞翻。〕</font></font><font size=4px>承業惶死曰：「老奴以死奉先王之命，此何言也！」晉王以克寧之謀告，且曰：「至親不可自相魚肉，吾苟避位，；則亂不作矣。」承業曰：「克寧欲投大王母子於虎口，不除之豈有全理！」乃召李存璋、吳琪及假子李存敬、長直軍使朱守殷，使陰為之備。壬戌，置酒會諸將於府舍，伏甲執克寧、存顥於座。晉王流涕數之曰：「數，所具翻。〕「兒曏以軍府讓叔父，叔父不取。今事已定，柰何復為此謀，</font><font size=4px color="#009090"><font size=4px>〔復，扶又翻；下同。〕</font></font><font size=4px>忍以吾母子遺仇讎乎！」</font><font size=4px color="#009090"><font size=4px>〔遺，唯季翻。仇讎，謂梁也。〕</font></font><font size=4px>克寧曰：「此皆讒人交構，夫復何言！」是日，殺克寧及存顥。</font><font size=4px color="#009090"><font size=4px>〔李克寧之奉存勗，初焉非不忠順，其後外搖於讒口，內溺於悍妻，以至變節而殺其身。地親而屬尊者，居主少國疑之時，可不弁哉！〕</font></font><font size=4px>

 　　9癸亥，酖殺濟陰王於曹州，追諡曰唐哀皇帝。</font><font size=4px color="#009090"><font size=4px>〔年十七，葬于濟陰縣之定陶鄉。濟，子禮翻。〕</font></font><font size=4px>

 　　10甲子，蜀兵入歸州，</font><font size=4px color="#009090"><font size=4px>〔歸州，荊南巡屬。不地曰入，言入之而不能有其地。〕</font></font><font size=4px>執刺史張瑭。

 　　11辛未，以韓建為侍中，兼建昌宮使。

 　　12李思安等攻潞州，久不下，士卒疲弊，多逃亡。晉兵猶屯余吾寨，</font><font size=4px color="#009090"><font size=4px>〔前漢書地理志，上黨郡有余吾縣。章懷太子賢曰：余吾故城在潞州屯留縣西北。〕</font></font><font size=4px>帝疑晉王克用詐死，欲召兵還，恐晉人躡之，乃議自至澤州應接歸師，且召匡國節度使劉知俊將兵趣澤州。</font><font size=4px color="#009090"><font size=4px>〔趣，七喻翻。〕</font></font><font size=4px>三月，壬申朔，帝發大梁；丁丑，次澤州。辛巳，劉知俊至。壬午，以知俊為潞州行營招討使。

 　　13癸巳，門下侍郎、同平章事張文蔚卒。</font><font size=4px color="#009090"><font size=4px>〔蔚，紆勿翻。〕</font></font><font size=4px>

 　　14帝以李思安久無功，亡將校四十餘人，士卒以萬計，更閉壁自守，遣使召詣行在。甲午，削思安官爵，勒歸本貫充役；</font><font size=4px color="#009090"><font size=4px>〔充役，使充齊民之役。〕</font></font><font size=4px>斬監押楊敏貞。

 　　晉李嗣昭固守踰年，</font><font size=4px color="#009090"><font size=4px>〔前年十二月，李嗣昭入潞州，去年五月唐懷貞始攻之；至夾寨破則是年五月也。〕</font></font><font size=4px>城中資用將竭，嗣昭登城宴諸將作樂。流矢中嗣昭足，</font><font size=4px color="#009090"><font size=4px>〔矢中，竹仲翻。〕</font></font><font size=4px>嗣昭密拔之，座中皆不覺。</font><font size=4px color="#009090"><font size=4px>〔李嗣昭登城宴樂，示敵以餘暇也；中矢而密拔之，所以安眾也。〕</font></font><font size=4px>帝數遣使賜嗣昭詔，諭降之；</font><font size=4px color="#009090"><font size=4px>〔數，所角翻。〕</font></font><font size=4px>嗣昭焚詔書，斬使者。

 　　帝留澤州旬餘，欲召上黨兵還，遣使就與諸將議之。諸將以為李克用死，余吾兵且退，上黨孤城無援，請更留旬月以俟之。</font><font size=4px color="#009090"><font size=4px>〔夾寨之敗，正坐此也。〕</font></font><font size=4px>帝從之，命增運芻糧以饋其軍。劉知俊將精兵萬餘人擊晉軍，斬獲甚眾，</font><font size=4px color="#009090"><font size=4px>〔劉佑俊之小捷，所以驕梁兵而殲之也。天之厭梁，於此可見。〕</font></font><font size=4px>表請自留攻上黨，車駕宜還京師。帝以關中空虛，慮岐人侵同華，</font><font size=4px color="#009090"><font size=4px>〔岐人，謂李茂貞之兵。〕</font></font><font size=4px>命知俊休兵長子旬日，退屯晉州，俟五月歸鎮。

 　　15蜀太師王宗售既罷相，怨望，陰畜養死士，謀作亂。</font><font size=4px color="#009090"><font size=4px>〔畜，吁玉翻。〕</font></font><font size=4px>上表以為：「臣官預大臣，親則長子，</font><font size=4px color="#009090"><font size=4px>〔長，知兩翻。〕</font></font><font size=4px>國家之事，休戚是同。今儲貳未定，必生厲階。陛下若以宗懿才堪繼承，宜早行冊禮，以臣為元帥，兼總六軍；儻以時迉艱難，宗懿沖幼，臣安敢持謙不當重事！陛下既正位南面，軍旅之事宜委之臣下。臣請開元帥府，鑄六軍印，征戍徵發，臣委專行。太子視膳於晨昏，微臣握兵於環衛，萬世基業，惟陛下裁之。」蜀主怒，隱忍未發，以問唐道襲，對曰：「宗售威望，內外懾服，足以統御諸將。」蜀主益疑之。己亥，宗售入見，</font><font size=4px color="#009090"><font size=4px>〔見，賢遍翻。〕</font></font><font size=4px>辭色悖慢；</font><font size=4px color="#009090"><font size=4px>〔悖，蒲內翻，又蒲沒翻。〕</font></font><font size=4px>蜀主諭之，宗售不退，蜀主不堪其忿，命衛士撲殺之。</font><font size=4px color="#009090"><font size=4px>〔撲，弼角翻。以華洪之得眾心，猶不免於禍，況甘售之驕恃輕脫哉，其死宜矣。〕</font></font><font size=4px>貶其黨御史中丞鄭騫為維州司戶，衛尉少卿李鋼為汶川尉，</font><font size=4px color="#009090"><font size=4px>〔鋼，古郎翻。汶川，漢綿虒地，晉置汶川縣，唐屬茂州。九域志，在州南一百里，玉壘山、石紐山皆在縣界。汶，讀曰岷。〕</font></font><font size=4px>皆賜死於路。

 　　16初，晉王克用卒，周德威握重兵在外，國人皆疑之。晉王存勗召德威使引兵還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>夏，四月，辛丑朔，德威至晉陽，留兵城外，獨徒步而入，伏先王柩，哭極哀；退，謁嗣王，禮甚恭。眾心由是釋然。</font><font size=4px color="#009090"><font size=4px>〔史言周德威臨敵勇而事上敬。〕</font></font><font size=4px>

 　　17癸卯，門下侍郎、同平章事楊涉罷為右僕射；以吏部侍郎于兢為中書侍郎，翰林學士承旨張策為刑部侍郎，並同平章事。兢，琮之兄子也。</font><font size=4px color="#009090"><font size=4px>〔于琮，見唐宣紀、僖紀。〕</font></font><font size=4px>

 　　18夾寨奏余吾晉兵已弔去，帝以援兵不能復來，</font><font size=4px color="#009090"><font size=4px>〔復，扶又翻；下同。〕</font></font><font size=4px>潞州必可取，丙午，自澤州南還；壬子，至大梁。梁兵在夾寨者亦不復設備。</font><font size=4px color="#009090"><font size=4px>〔兵不可以無備也，有備無患。今梁之為兵也，主驕於上，將惰於下，其敗宣矣。〕</font></font><font size=4px>晉王與諸將謀曰：「上黨，河東之藩蔽，無上黨，是無河東也。</font><font size=4px color="#009090"><font size=4px>〔潞州，上黨郡。〕</font></font><font size=4px>且朱溫所憚者獨先王耳，聞吾新立，以為童子未閑軍旅，</font><font size=4px color="#009090"><font size=4px>〔閑，習也。〕</font></font><font size=4px>必有驕怠之心。若間精兵倍道趣之</font><font size=4px color="#009090"><font size=4px>〔趣，七喻翻；下同。〕</font></font><font size=4px>出其不意，破之必矣。取威定霸，</font><font size=4px color="#009090"><font size=4px>〔左傳晉先軫之言。〕</font></font><font size=4px>在此一舉，不可失也！」張承業亦勸之徐行。乃遣承業及判官王緘乞師於鳳翔，</font><font size=4px color="#009090"><font size=4px>〔岐王李茂貞據鳳翔。〕</font></font><font size=4px>又遣使賂契丹王阿保機求騎兵。岐王衰老，兵弱財竭，竟不能應。晉王大閱士卒，以前昭義節度使丁會為都招討使。</font><font size=4px color="#009090"><font size=4px>〔丁會以潞州降晉，見二百六十四卷唐昭宣帝天祐三年。〕</font></font><font size=4px>甲子，帥周德威等發晉陽。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　19淮南遣兵寇石首，</font><font size=4px color="#009090"><font size=4px>〔唐武德四年分華容縣置石首縣，取縣北石首山而名，屬江陵府。九域志在府東南二百里。孫鑑曰：自安陸至竟陵，兩驛皆平地，南至大江，並無丘陵之阻；渡江至石首，始有淺山。謂之竟陵，陵至此而竟；謂之石首，石至此而首也。〕</font></font><font size=4px>襄州兵敗之於瀺港。</font><font size=4px color="#009090"><font size=4px>〔瀺，士咸翻。敗，補邁翻；下同。〕</font></font><font size=4px>又遣其將李厚將水軍萬五千趣荊南，高季昌逆戰，敗之於馬頭。</font><font size=4px color="#009090"><font size=4px>〔荊南治江陵，在江北；南岸曰馬頭岸，正對沙市。〕</font></font><font size=4px>

 　　20己巳，晉王軍于黃碾，距上黨四十五里。</font><font size=4px color="#009090"><font size=4px>〔黃碾村在潞州潞城縣。碾，紐善翻。〕</font></font><font size=4px>五月，辛未朔，晉王伏兵三垂岡下，</font><font size=4px color="#009090"><font size=4px>〔三垂岡在屯留縣東南。〕</font></font><font size=4px>詰旦大霧，</font><font size=4px color="#009090"><font size=4px>〔詰，去吉翻。〕</font></font><font size=4px>進兵直抵夾寨。梁軍無斥候，不意晉兵之至，將士尚未起，軍中驚擾。晉王命周德威、李嗣源分兵為二道，德威攻西北隅，嗣源攻東北隅，填塹燒寨，鼓譟而入。梁兵大潰，南走，招討使符道昭馬倒，為晉人所殺；失亡將校士卒以萬計，</font><font size=4px color="#009090"><font size=4px>〔校，戶教翻。〕</font></font><font size=4px>委棄資糧、器械山積。

 　　周德威等至城下，呼李嗣昭曰：「先王已甍，今王自來，破賊夾寨。賊已去矣，可開門！」嗣昭不信，曰：「此必為賊所得，使來誑我耳。」欲射之。</font><font size=4px color="#009090"><font size=4px>〔誑，居況翻。射，而亦翻。〕</font></font><font size=4px>左右止之，嗣昭曰：「王果來，可見乎﹖」王自往呼之。嗣昭見王白服，大慟幾絕，</font><font size=4px color="#009090"><font size=4px>〔氣幾絕也。幾，居依翻。〕</font></font><font size=4px>城中皆哭，遂開門。初，德威與嗣昭有隙，晉王克用臨終謂晉王存勗曰：「進通忠孝，吾愛之深。今不出重圍，</font><font size=4px color="#009090"><font size=4px>〔重，直龍翻。〕</font></font><font size=4px>豈德威不忘舊怨邪！汝為吾以此意諭之。若潞圍不解，吾死不暝目。」</font><font size=4px color="#009090"><font size=4px>〔為，于偽翻。瞑，莫定翻，閉目也。〕</font></font><font size=4px>進通，嗣昭小名也。晉王存勗以告德威，德威感泣，由是戢夾寨甚力；既與嗣昭相見，遂歡好如初。</font><font size=4px color="#009090"><font size=4px>〔好，呼到翻。〕</font></font><font size=4px>

 　　康懷貞以百餘騎自天井關遁歸。帝聞夾寨不守，大驚，既而歎曰：「生子當如李亞子，克用為不亡矣！至如吾兒，豚犬耳！」詔所在安集散兵。

 　　周德威、李存璋乖勝進趣澤州，</font><font size=4px color="#009090"><font size=4px>〔趣，七喻翻。〕</font></font><font size=4px>刺史王班素失人心，眾不為用。龍虎統軍牛存節自西都將兵應接夾寨潰兵，</font><font size=4px color="#009090"><font size=4px>〔龍虎軍即唐龍武軍號。梁受唐禪，改「武」為「虎」。王溥五代會要曰：開平元年，四月，改左、右長直為左、右龍虎軍。又梁以洛陽為西都。〕</font></font><font size=4px>至天井關，謂其眾曰：「澤州要害地，不可失也；雖無昭旨，當救之。」眾皆不欲，曰：「晉人勝氣方銳，且眾寡不敵。」存節曰：「見危不救，非義也；畏敵強而避之，非勇也。」遂舉策引眾而前。</font><font size=4px color="#009090"><font size=4px>〔策，馬策也。〕</font></font><font size=4px>至澤州，城中人已縱火諠譟，欲應晉王，班閉牙城自守，存節至，乃定。</font><font size=4px color="#009090"><font size=4px>〔考異曰：歐陽史云：「存節從康懷英攻潞州，為行營排練使，晉兵已破夾城，存節以餘兵歸，行至天井關，聞晉兵攻澤州而救之。」梁列傳：「澤州將陷，河南尹張宗爽召龍虎統軍牛存節謀之，存節帥本軍及右神武、羽林等軍往應接上黨回師，至天井關，即引眾前救澤州。」薜史亦同。按存節若自夾城遁歸，則先過澤州，後至天井關，豈得己過而返救之也！今從梁列傳及薜史。〕</font></font><font size=4px>晉兵尋至，緣城穿地道攻之，存節晝夜拒戰，凡旬有三日；劉知俊自晉州引兵救之，</font><font size=4px color="#009090"><font size=4px>〔先是命劉知俊休兵晉州。九域志：晉州東南至澤州三百一十里。〕</font></font><font size=4px>德威焚攻具，退保高平。</font><font size=4px color="#009090"><font size=4px>〔高平，漢泫氏縣地，後魏置高平縣，唐屬澤州。九域志：在州東北八十三里。考異曰：莊宗列傳朱溫傳云：「李存璋進攻澤州，刺史王班棄城而去，澤、潞皆平。」今不取。〕</font></font><font size=4px>

 　　晉王歸晉陽，休兵行賞，以周德威為振武節度使、同平章事。命州縣舉賢才，黜貪殘，寬租賦，撫孤窮，伸冤濫，禁姦盜，境內大治。</font><font size=4px color="#009090"><font size=4px>〔治，直吏翻。〕</font></font><font size=4px>以河東地狹兵少，乃訓練士卒，令騎兵不見敵無得乘馬；部分已定，無得相踰越，及留絕以避險；</font><font size=4px color="#009090"><font size=4px>〔分，扶問翻。踰越，謂左軍不得越右軍，後部不得踰前部之類。留絕，謂軍行須聯屬，不得或留止而中絕，或避險而不整。〕</font></font><font size=4px>分道並進，期會無得差晷刻，</font><font size=4px color="#009090"><font size=4px>〔後期必斬，軍法也。晷，居洧翻，日量也。期以日中，日晷過中而不至則為差；餘以類推。晝、夜分百刻。〕</font></font><font size=4px>犯者必斬。故能兼山東，取河南，由士卒精整故也。

 　　初，晉王克用平王行瑜，</font><font size=4px color="#009090"><font size=4px>〔見二百六十卷唐昭宗乾寧二年。〕</font></font><font size=4px>唐昭宗許其承制封拜。時方鎮多行墨制，王恥與之同，每除吏必表聞。至是，晉王存勗始承制除吏。

 　　晉王德張承業，</font><font size=4px color="#009090"><font size=4px>〔德其除李克寧之難。〕</font></font><font size=4px>以兄事之，每至其第，升堂拜母，賜遺甚厚。</font><font size=4px color="#009090"><font size=4px>〔遺，唯季翻。〕</font></font><font size=4px>

 　　潞州圍守歷年，士民凍餒死者太半，市里蕭條。李嗣昭勸課農桑，寬租綏刑，數年之間，軍城完復。</font><font size=4px color="#009090"><font size=4px>〔史究言李嗣昭鎮潞之績效。〕</font></font><font size=4px>

 　　21靜江節度使、同平章事李瓊卒，</font><font size=4px color="#009090"><font size=4px>〔李瓊耳靜江，見二百六十二卷唐昭宗光化三年。〕</font></font><font size=4px>楚王殷以其弟永州刺史存知桂州事。

 　　22壬申，更以許州忠武軍為匡國軍，同州匡國軍為忠武軍，陝州保義軍為鎮國軍。</font><font size=4px color="#009090"><font size=4px>〔更，工衡翻。陝，失冉翻。〕</font></font><font size=4px>

 　　23乙亥，楚兵寇鄂州，淮南所署知州秦裴擊破之。

 　　24淮南左牙指揮使張顥、右牙指揮使徐溫專制軍政，弘農威王心不能平，</font><font size=4px color="#009090"><font size=4px>〔楊渥諡威王。〕</font></font><font size=4px>欲去之而未能。</font><font size=4px color="#009090"><font size=4px>〔去，羌呂翻。〕</font></font><font size=4px>二人不自安，共謀弒王，分其地以臣於梁。戊寅，顥遣其黨紀祥等弒王於寢室，</font><font size=4px color="#009090"><font size=4px>〔考異曰：吳錄：「顥使紀祥、陳暉、黎璠、孫殷等執渥于寢室，弒之。」不言徐溫，蓋徐鉉為溫諱耳。薜史因之。而江南別錄有獨用左衙兵事。歐陽史云：「溫、顥共遣盜殺渥，約分其地以臣於梁。」按溫與顥分掌牙兵，溫若不同謀，顥必不敢獨弒渥。今從江南別錄。十國紀年：「張顥欲稱淮南留後，送款於梁，以淮南易蔡州節制。徐溫曰：『揚州距汴州往返僅三千里，軍府踰月無主必亂，不若有所立，然後圖之。』」按顥稱留後，則有主矣。今不取。〕</font></font><font size=4px>詐云暴薨。</font><font size=4px color="#009090"><font size=4px>〔年二十三。〕</font></font><font size=4px>

 　　己卯，顥集將吏於府庭，夾道及庭中堂上各列白刃，令諸將悉去衛從然後入。</font><font size=4px color="#009090"><font size=4px>〔去，羌呂翻。從，才用翻。〕</font></font><font size=4px>顥厲聲問曰：「嗣王已薨，軍府誰當主之﹖」三問，莫應，顥氣色益怒。幕僚嚴可求前密啟曰：「軍府至大，四境多虞，非公主之不可；然今日則恐太速。」顥曰：「何謂速也﹖」可求曰：「劉威、陶雅、李遇、李簡</font><font size=4px color="#009090"><font size=4px>〔劉威在廬州，陶雅在歙州，李李麫在常州。〕</font></font><font size=4px>皆先王之等夷，公今自立，此曹肯為公下乎﹖不若立幼主輔之，諸將孰敢不從！」顥默然久之。可求因屏左右，</font><font size=4px color="#009090"><font size=4px>〔屏，必郢翻，又卑正翻。〕</font></font><font size=4px>急書一紙置袖中，麾同列詣使宅賀，</font><font size=4px color="#009090"><font size=4px>〔節度使所居為使宅。賀者欲賀新君。使，疏吏翻。〕</font></font><font size=4px>眾莫測其所為；既至，可求跪讀之，乃太夫人史氏教也。</font><font size=4px color="#009090"><font size=4px>〔按路振九國志，渥母史氏封武昌郡君，蓋渥嗣位後尊為太夫人。〕</font></font><font size=4px>大要言：「先王創業艱難，</font><font size=4px color="#009090"><font size=4px>〔此一段，凡言先王皆指楊行密。〕</font></font><font size=4px>嗣王不幸早世，隆演次當立，諸將宜無負楊氏，善開導之。」辭旨明切。顥氣色皆沮，以其義正，不敢奪，遂奉威王弟隆演稱淮南留後、東面諸道行營都統。</font><font size=4px color="#009090"><font size=4px>〔楊隆演字鴻源，行密第二子。薜史及路振九國志皆以「隆演」為「渭」。〕</font></font><font size=4px>既罷，副都統朱瑾詣可求所居，曰：「瑾年十六七即棋戈躍馬，衝犯大敵，未嘗畏懾，</font><font size=4px color="#009090"><font size=4px>〔懾，之涉翻。〕</font></font><font size=4px>今日對顥，不覺流汗，公面折之如無人；</font><font size=4px color="#009090"><font size=4px>〔折，之舌翻。〕</font></font><font size=4px>乃知瑾匹夫之勇，不及公遠矣。」因以兄事之。

 　　顥以徐溫為浙西觀察使，鎮潤州。嚴可求說溫曰：「說，式芮翻；下同。〕「公拾牙兵而出外藩，顥必以弒君之罪歸公。」溫驚曰：「然則柰何﹖」可求曰：「顥剛愎而暗於事，公能見聽，請為公圖之。」</font><font size=4px color="#009090"><font size=4px>〔愎，蒲逼翻。為，于偽翻。〕</font></font><font size=4px>時副使李承嗣</font><font size=4px color="#009090"><font size=4px>〔李承嗣時為淮南行軍副使。〕</font></font><font size=4px>參預軍府之政，可求又說承嗣曰：「顥凶威如此，今出徐於外，意不徒然，恐亦非公之利。」承嗣深然之。可求往見顥曰：「公出徐公於外，人恉言公欲奪其兵權而殺之，多言亦可畏也。」顥曰：「右牙欲之，</font><font size=4px color="#009090"><font size=4px>〔右牙者，以官稱徐溫。〕</font></font><font size=4px>非吾意也。業已行矣，</font><font size=4px color="#009090"><font size=4px>〔事已成為業。〕</font></font><font size=4px>柰何﹖」可求曰：「止之易耳。」</font><font size=4px color="#009090"><font size=4px>〔易，以鼓翻。〕</font></font><font size=4px>明日，可求邀顥及承嗣俱詣溫，可求瞋目責溫曰：</font><font size=4px color="#009090"><font size=4px>〔瞋，昌真翻。〕</font></font><font size=4px>「古人不忘一飯之恩，況公楊氏宿將！今幼嗣初立，多事之時，乃求自安於外，可乎﹖」溫謝曰：「苟諸公見容，溫何敢自專！」由是不行。顥知可求陰附溫，夜，遣盜刺之；</font><font size=4px color="#009090"><font size=4px>〔刺，七亦翻。〕</font></font><font size=4px>可求知不免，請為書辭府主。</font><font size=4px color="#009090"><font size=4px>〔府主，謂隆演也。〕</font></font><font size=4px>盜執刀臨之，可求操筆無懼色；</font><font size=4px color="#009090"><font size=4px>〔操，七刀翻。〕</font></font><font size=4px>盜能辨字，見其辭恉忠壯，曰：「公長者，</font><font size=4px color="#009090"><font size=4px>〔長，知兩翻。〕</font></font><font size=4px>吾不忍殺。」掠其財以復命，曰：「捕之不獲。」顥怒曰：「吾欲得可求首，何用財為！」

 　　溫與可求謀誅顥，可求曰：「非鍾泰章不可。」泰章者，合肥人，時為左監門衛將軍。</font><font size=4px color="#009090"><font size=4px>〔考異曰：吳紀作「鍾章」。十國紀年作「鍾奉章」，今從之。〕</font></font><font size=4px>溫使親將</font><span class="h"><font size=4px>【章：十二行本「將」下有「彭城」二字；乙十一行本同；孔本同；張校同。】</font></font><font size=4px>翟虔告之。</font><font size=4px color="#009090"><font size=4px>〔翟，直格翻，姓也。〕</font></font><font size=4px>泰章聞之喜，密結壯士三十人，夜，刺血相飲為誓；</font><font size=4px color="#009090"><font size=4px>〔刺，七亦翻。飲，於禁翻。〕</font></font><font size=4px>丁亥旦，直入斬顥於牙堂，</font><font size=4px color="#009090"><font size=4px>〔牙堂，左右牙指揮使治事之所。〕</font></font><font size=4px>并其親近。溫始暴顥弒君之罪，</font><font size=4px color="#009090"><font size=4px>〔暴者，發露其罪，音如字。〕</font></font><font size=4px>轘紀祥等於市。</font><font size=4px color="#009090"><font size=4px>〔轘，音患，車裂也。〕</font></font><font size=4px>詣西宮白太夫人，</font><font size=4px color="#009090"><font size=4px>〔廣陵西宮，楊行密妃史夫人居之。〕</font></font><font size=4px>太夫人恐懼，大泣曰：「吾兒沖幼，禍難如此，</font><font size=4px color="#009090"><font size=4px>〔難，乃旦翻。〕</font></font><font size=4px>願保百口歸廬州，公之惠也！」溫曰：「張顥弒逆，不可不誅，夫人宜自安！」初，溫與顥謀弒威王，溫曰：「參用左、右牙兵，心必不一；不若獨用吾兵。」顥不可，溫曰：「然則獨用公兵。」顥從之。至是，窮治逆黨，皆左牙兵也，由是人以溫為實不知謀也。</font><font size=4px color="#009090"><font size=4px>〔原情定罪，徐溫宜與張顥同科；而徐溫得免弒君之名，遂專吳國之政，殆天啟之也。治，直之翻。〕</font></font><font size=4px>隆演以溫為左、右牙都指揮使，軍府事咸取決焉。以嚴可求為揚州司馬。

 　　溫性沈毅，</font><font size=4px color="#009090"><font size=4px>〔沈，持林翻。〕</font></font><font size=4px>自奉簡儉，雖不知書，使人讀獄訟之辭而決之，皆中情理。</font><font size=4px color="#009090"><font size=4px>〔中，竹仲翻。〕</font></font><font size=4px>先是，張顥用事，</font><font size=4px color="#009090"><font size=4px>〔先，悉薦翻。〕</font></font><font size=4px>刑罰酷濫，縱親兵剽奪市里。</font><font size=4px color="#009090"><font size=4px>〔剽，匹妙翻。〕</font></font><font size=4px>溫謂嚴可求曰：「大事已定，吾與公輩當力行善政，使人解衣而寢耳。」乃立法度，禁強暴，舉大綱，軍民安之。</font><font size=4px color="#009090"><font size=4px>〔古人有言：「盜亦有道。」然盜貨者小盜也，盜國者大盜也。觀徐溫之盜國，斯言豈欺我哉！〕</font></font><font size=4px>溫以軍旅委嚴可求，以財賦委支計官駱知祥，</font><font size=4px color="#009090"><font size=4px>〔支計官，猶天臺度支郎之任也。〕</font></font><font size=4px>皆稱其職，</font><font size=4px color="#009090"><font size=4px>〔稱，尺證翻。〕</font></font><font size=4px>淮南謂之「嚴、駱」。

 　　25己丑，契丹王阿保機遣使隨高頎入貢，</font><font size=4px color="#009090"><font size=4px>〔高頎報使契丹見上年五月。〕</font></font><font size=4px>且求冊命。</font><font size=4px color="#009090"><font size=4px>〔九狄覘國勢而為去來，彼以梁為強，則其背晉宜矣。〕</font></font><font size=4px>帝復遣司農卿渾特</font><font size=4px color="#009090"><font size=4px>〔復，扶又翻。渾特，人姓名。渾，戶昆翻，又戶本翻。〕</font></font><font size=4px>賜以手詔，約共滅沙陀，乃行封冊。

 　　26壬辰，夾寨諸將詣闕待罪，皆赦之。</font><font size=4px color="#009090"><font size=4px>〔夾寨以辛未敗，壬辰諸將方詣闕待非，經二十二日。〕</font></font><font size=4px>帝賞牛存節全澤州之功，以為六軍馬步都指揮使。

 　　27雷彥恭引沅江環朗州以自守，</font><font size=4px color="#009090"><font size=4px>〔沅水逕朗州城南，去城二十步。環，音宦。〕</font></font><font size=4px>秦彥暉頓兵月餘 不戰，彥恭守備稍懈；</font><font size=4px color="#009090"><font size=4px>〔懈，古隘翻。〕</font></font><font size=4px>彥暉使裨將曹德昌帥壯士夜入自水寶，</font><font size=4px color="#009090"><font size=4px>〔帥，讀曰率。〕</font></font><font size=4px>內外舉火相應，城中驚亂，彥暉鼓譟壞門而入，</font><font size=4px color="#009090"><font size=4px>〔壞，音怪。〕</font></font><font size=4px>彥 恭輕舟奔廣陵。</font><font size=4px color="#009090"><font size=4px>〔雷滿，唐僖宗中和元年據朗州，傳至彥恭而亡。考異曰：梁太祖實錄云：「丁西，朗州軍前奉捷，彥恭沒溺于江。」今從紀年。〕</font></font><font size=4px>彥暉虜其弟彥 雄，送于大梁。淮南以彥恭為節度副使。先是，灃州刺史向緕與彥恭相表裹，至是亦降於楚，</font><font size=4px color="#009090"><font size=4px>〔向緕亦以中和元年據灃州。〕</font></font><font size=4px>楚始得灃、朗二州。</font><font size=4px color="#009090"><font size=4px>〔其後破楚者亦灃、朗之兵也。〕</font></font><font size=4px>

 　　28蜀主遣將將兵會岐兵五萬攻雍州，</font><font size=4px color="#009090"><font size=4px>〔梁受禪，改京兆府為雍州大安府。雍，於用翻。〕</font></font><font size=4px>晉張承業亦將兵應之。六月，壬寅，以劉知俊為西路行營都招討使以拒之。

 　　29金吾上將軍王師範家於洛陽，朱友寧之妻泣訴於帝曰：「陛下化家為國，宗族皆蒙榮寵。妾夫獨不幸，因不師範叛逆，死於戰場；</font><font size=4px color="#009090"><font size=4px>〔朱友寧死見二百六十四卷唐昭宗天復三年。〕</font></font><font size=4px>今仇讎猶在，妾誠痛之！」帝曰：「朕幾忘此賊！」</font><font size=4px color="#009090"><font size=4px>〔幾，居依翻。〕</font></font><font size=4px>己酉，遣使就洛陽族之。使者先鑿阬於第側，乃宣敕告之；師範盛陳宴具，與宗族列坐，謂使者曰：「死者人所不免，況有罪乎！予不欲使積尸長幼無予。」酒既行，命自幼及長，引於阬中戮之，死者凡二百人。

 　　30丙辰，劉知俊及佑國節度使王重師大破岐兵于幕谷，</font><font size=4px color="#009090"><font size=4px>〔幕谷，即漢谷。〕</font></font><font size=4px>晉、蜀兵皆引歸。

 　　31蜀立遂王宗懿為太子。</font><font size=4px color="#009090"><font size=4px>〔為完懿不終張本。〕</font></font><font size=4px>

 　　32帝欲自將擊潞州，丁卯，詔會諸道兵。

 　　33湖南判官高郁請聽民自采茶賣於北客，收其征以贍軍，楚王殷從之。秋，七月，殷奏於汴、荊、襄、唐、郢、復州置回圖務，</font><font size=4px color="#009090"><font size=4px>〔回圖務，猶今之回易場也。〕</font></font><font size=4px>運茶於河南、北，賣之以易繒纊、戰馬而歸，</font><font size=4px color="#009090"><font size=4px>〔繒，慈陵翻。纊，苦謗翻。〕</font></font><font size=4px>仍歲貢茶二十五萬斤，詔許之。湖南由是富贍。

 　　34壬申，淮南將吏請於李儼，承劉授楊隆演淮南節度使、東面諸道行營都統、同平章事、弘農王。</font><font size=4px color="#009090"><font size=4px>〔李儼承制事始二百六十三卷唐昭宗天復二年。〕</font></font><font size=4px>

 　　鍾泰章賞薄，</font><font size=4px color="#009090"><font size=4px>〔殺張顥之賞也。〕</font></font><font size=4px>泰章未嘗自言；後踰年，因醉與諸將爭言而及之。或告徐溫，以泰章怨望，請誅之，溫曰：「是吾過也。」握為滁州刺史。 
</font><!--/HTMLBUILERPART0--><font size=4px>