<font size=4px>　　晉紀三十五</font><font size=4px color="#009090"><font size=4px>〔起昭陽單閼（癸卯），盡閼逢執徐（甲辰），凡二年。〕</font></font><font size=4px>

 　　安皇帝戊

 　　元興二年（癸卯、四○三）

 　　春，正月，盧循使司馬徐道覆寇東陽；二月，辛丑，建武將軍劉裕擊破之。道覆，循之姊夫也。

 　　乙卯，以太尉玄為大將軍。</font><font size=4px color="#009090"><font size=4px>〔大將軍，自漢以來，職名崇重，居其立者皆擅朝權。晉初，以司馬孚為太尉，奏以大將軍位太尉下，後復舊，在三司上。〕</font></font><font size=4px>

 　　丁巳，玄殺冀州刺史孫無終。</font><font size=4px color="#009090"><font size=4px>〔孫無終亦北府舊將也。〕</font></font><font size=4px>

 　　玄上表請帥諸軍掃平關、洛，既而諷朝廷下詔不許，</font><font size=4px color="#009090"><font size=4px>〔上，時掌翻。帥，讀曰率。朝，直遙翻。〕</font></font><font size=4px>乃云：「奉詔故止。」玄初欲飭裝，先命作輕舸，載服玩、書畫。</font><font size=4px color="#009090"><font size=4px>〔舸，加我翻，大舡也。方言：南楚江湖謂之舸。畫與畫同。〕</font></font><font size=4px>或問其故。玄曰：「兵凶戰危，脫有意外，當使輕而易運。」眾皆笑之。</font><font size=4px color="#009090"><font size=4px>〔桓玄意態終始如此耳。時人誤以為雄豪而憚之，故每遇輒敗。崢嶸洲之戰，劉道規等知其為人而徑突之，一敗而不能復振矣。易，以豉翻。〕</font></font><font size=4px>

 　　夏，四月，癸巳朔，日有食之。

 　　南燕主備德故吏趙融自長安來，始得母兄凶問，備德號慟吐血，</font><font size=4px color="#009090"><font size=4px>〔號，戶刀翻。吐，土故翻。〕</font></font><font size=4px>因而寢疾。

 　　司隸校尉慕容達謀反，遣牙門皇璆攻端門，</font><font size=4px color="#009090"><font size=4px>〔璆，渠尤翻。〕</font></font><font size=4px>殿中帥侯赤眉開門應之；</font><font size=4px color="#009090"><font size=4px>〔殿中帥猶晉之殿中三部督也。帥，所類翻。〕</font></font><font size=4px>中黃門孫進扶備德踰城匿於進舍。段宏等聞宮中有變，勒兵屯四門。</font><font size=4px color="#009090"><font size=4px>〔廣固城四門也。〕</font></font><font size=4px>備德入宮，誅赤眉等；達出奔魏。

 　　備德優遷徙之民，使之長復不役；</font><font size=4px color="#009090"><font size=4px>〔復，方目翻，復除也。〕</font></font><font size=4px>民緣此迭相蔭冒，或百室合戶，或千丁共籍，以避課役。尚書韓辺請加隱覈，</font><font size=4px color="#009090"><font size=4px>〔合，音閤。辺，竹壆翻。隱，度也。覈，實也。隱覈，度其實也。〕</font></font><font size=4px>備德從之，使辺巡行郡縣，</font><font size=4px color="#009090"><font size=4px>〔行，下孟翻。〕</font></font><font size=4px>得蔭戶五萬八千。

 　　泰山賊王始聚眾數萬，自稱太平皇帝，署置公卿；南燕杜林王鎮討禽之。臨刑，或問其父及兄弟安在。始曰：「太上皇蒙塵于外，征東、征西為亂兵所害。」其妻怒之曰：「君正坐此口，柰何尚爾！」始曰：「皇后不知，自古豈有不亡之國！朕則崩矣，終不改號！」</font><font size=4px color="#009090"><font size=4px>〔史言王始僭舉大號，至敗亡而不悔。〕</font></font><font size=4px>

 　　五月，燕王熙作龍騰苑，方十餘里，役徒二萬人；築景雲山於苑內，基廣五百步，峰高十七丈。</font><font size=4px color="#009090"><font size=4px>〔廣，古曠翻。高，古號翻。〕</font></font><font size=4px>

 　　秋，七月，戊子，魏主珪北，巡作離宮於豺山。

 　　平原太守和跋奢豪喜名，</font><font size=4px color="#009090"><font size=4px>〔喜，許記翻。〕</font></font><font size=4px>珪惡而殺之，</font><font size=4px color="#009090"><font size=4px>〔惡，烏路翻。〕</font></font><font size=4px>使其弟毗等就與訣。跋曰：「灅北土瘠，可遷水南，勉為生計。」</font><font size=4px color="#009090"><font size=4px>〔灅，力水翻。〕</font></font><font size=4px>且使之背己，</font><font size=4px color="#009090"><font size=4px>〔背，蒲妹翻。〕</font></font><font size=4px>曰：「汝何忍視吾之死也！」毗等諭其意，詐稱使者，逃入秦。珪怒，滅其家。中壘將軍鄧淵從弟尚書暉與跋善，</font><font size=4px color="#009090"><font size=4px>〔從，才用翻。〕</font></font><font size=4px>或譖諸珪曰：「毗之出亡，暉實送之。」珪疑淵知其謀，賜淵死。

 　　南涼王傉檀及沮渠蒙遜互出兵攻呂隆，</font><font size=4px color="#009090"><font size=4px>〔専，奴沃翻。沮，子余翻。〕</font></font><font size=4px>隆患之。秦之謀臣言於秦王興曰：「隆藉先世之資，專制河外，今雖飢窘，尚能自支，</font><font size=4px color="#009090"><font size=4px>〔窘，渠隕翻。〕</font></font><font size=4px>若將來豐贍，終不為吾有。涼州險絕，土田饒沃，不如因其危而取之。」興乃遣使徵呂超入侍。</font><font size=4px color="#009090"><font size=4px>〔使，疏吏翻。〕</font></font><font size=4px>隆念姑臧終無以自存，乃因超請迎于秦。興遣尚書左僕射齊難、鎮西將軍姚詰、左賢王乞伏乾歸、鎮遠將軍趙曜帥步騎四萬迎隆于河西，</font><font size=4px color="#009090"><font size=4px>〔詰，去吉翻。帥，讀曰率。騎，奇寄翻。〕</font></font><font size=4px>南涼王傉檀攝昌松、魏安二戍以避之。</font><font size=4px color="#009090"><font size=4px>〔攝，收也。専，奴沃翻。〕</font></font><font size=4px>八月，齊難等至姑臧，隆素車白馬迎于道旁。隆勸難擊沮渠蒙遜，</font><font size=4px color="#009090"><font size=4px>〔沮，子余翻。〕</font></font><font size=4px>蒙遜使臧莫孩拒之，敗其前軍。</font><font size=4px color="#009090"><font size=4px>〔孩，何開翻。敗，補邁翻。〕</font></font><font size=4px>難乃與蒙遜結盟；蒙遜遣弟挐入貢于秦。</font><font size=4px color="#009090"><font size=4px>〔挐，女居翻。〕</font></font><font size=4px>難以司馬王尚行涼州刺史，配兵三千鎮姑臧，以將軍閻松為倉松太守，</font><font size=4px color="#009090"><font size=4px>〔倉松，即漢昌松縣。〕</font></font><font size=4px>郭將為番禾太守，</font><font size=4px color="#009090"><font size=4px>〔番，音盤。〕</font></font><font size=4px>分戍二城，徙隆宗族、僚屬及民萬戶于長安。</font><font size=4px color="#009090"><font size=4px>〔載記曰：自光至隆十三載而滅。〕</font></font><font size=4px>興以隆為散騎常侍，</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>超為安定太守，自餘文武隨才擢敘。

 　　初，郭鱶常言「代呂者王」，故其起兵，先推王詳，後推王乞基；</font><font size=4px color="#009090"><font size=4px>〔事見一百九卷元年。鱶，奴昆翻。〕</font></font><font size=4px>及隆東遷，王尚卒代之。鱶從乞伏乾歸降秦，</font><font size=4px color="#009090"><font size=4px>〔卒，子恤翻。降，戶江翻。〕</font></font><font size=4px>以為滅秦者晉也，遂來奔，秦人追得，殺之。</font><font size=4px color="#009090"><font size=4px>〔郭鱶自信其術，幸亂以徼福，而卒以殺身，足以明天道之難知矣。〕</font></font><font size=4px>

 　　沮渠蒙遜伯父中田護軍親信、臨松太守孔篤，皆驕恣為民患，</font><font size=4px color="#009090"><font size=4px>〔據晉書蒙遜載記，中田護軍蓋呂光所置，鎮臨松。〕</font></font><font size=4px>蒙遜曰：「亂吾法者，二伯父也。」皆逼之使自殺。

 　　秦遣使者梁構至張掖，蒙遜問曰：「禿髮傉檀為公而身為侯，何也﹖」</font><font size=4px color="#009090"><font size=4px>〔秦封傉檀為廣武公，封蒙遜為西海侯，事見上卷上年。〕</font></font><font size=4px>構曰：「傉檀凶狡，款誠未著，故朝廷以重爵虛名羈縻之。將軍忠貫白日，當入贊帝室，豈烈以不信相待也！聖朝爵必稱功，</font><font size=4px color="#009090"><font size=4px>〔朝，直遙翻。稱，尺證翻。〕</font></font><font size=4px>如尹緯、姚晃，佐命之臣，齊難、徐洛，一時猛將，爵皆不過侯伯，</font><font size=4px color="#009090"><font size=4px>〔緯，于貴翻。將，即亮翻。〕</font></font><font size=4px>將軍何以先之乎！</font><font size=4px color="#009090"><font size=4px>〔先，悉薦翻。〕</font></font><font size=4px>昔竇融殷勤固讓，不欲居舊臣之右，</font><font size=4px color="#009090"><font size=4px>〔事見四十三卷漢光武建武十三年。〕</font></font><font size=4px>不意將軍忽有此問！」蒙遜曰：「朝廷何不即封張掖而更遠封西海邪﹖」構曰：「張掖，將軍已自有之，所以遠授西海者，欲廣大將軍之國耳。」蒙遜悅，乃受命。

 　　荊州刺史桓偉卒，大將軍玄以桓脩代之。從事中郎曹靖之說玄曰：</font><font size=4px color="#009090"><font size=4px>〔說，輸芮翻。〕</font></font><font size=4px>「謙、脩兄弟專據內外，權勢太重。」玄乃以南郡相桓石康為荊州刺史。石康，豁之子也。</font><font size=4px color="#009090"><font size=4px>〔桓豁，溫之次弟。〕</font></font><font size=4px>

 　　劉裕破盧循於永嘉，追至晉安，</font><font size=4px color="#009090"><font size=4px>〔武帝太康三年，分建安立晉安郡，今泉州南安縣即其地。宋白曰：東晉南渡，衣冠士族多萃此地以求安堵，因立晉安郡，隋為泉州。〕</font></font><font size=4px>屢破之，循浮海南走。

 　　何無忌潛詣裕，勸裕於山陰起兵討桓玄。裕謀於土豪孔靖，靖曰：「山陰去都道遠，舉事難成；且玄未篡位，不如待其已篡，於京口圖之。」裕從之。靖，愉之孫也。</font><font size=4px color="#009090"><font size=4px>〔孔愉歷事元、明、成三帝。〕</font></font><font size=4px>

 　　九月，魏主珪如南平城，</font><font size=4px color="#009090"><font size=4px>〔愍帝建興元年，代公猗盧城盛樂以為北都，脩故平城以為南都。更南百里，於灅水之陽黃瓜堆築新平城，所謂南平城也；唐朔州西南有新城，即其地。〕</font></font><font size=4px>規度灅南，</font><font size=4px color="#009090"><font size=4px>〔自灅水南抵夏屋山，皆灅南地也。度，徒洛翻。灅，力水翻。〕</font></font><font size=4px>將建新都。

 　　侍中殷仲文、散騎常侍卞範之勸大將軍玄早受禪，陰撰九錫文及冊命。</font><font size=4px color="#009090"><font size=4px>〔散，悉亶翻。騎，奇寄翻。禪，時戰翻。撰，士免翻。〕</font></font><font size=4px>以桓謙為侍中、開府、錄尚書事，王謐為中書監、領司徒，桓胤為中書令，加桓脩撫軍大將軍。胤，沖之孫也。丙子，冊命玄為相國，總百揆，封十郡，為楚王，加九錫，楚國置丞相以下官。

 　　桓謙私問彭城內史劉裕曰：「楚王勳德隆重，朝廷之情，咸謂宜有揖讓，卿以為何如﹖」裕曰：「楚王，宣武之子，</font><font size=4px color="#009090"><font size=4px>〔桓溫，諡曰宣武。〕</font></font><font size=4px>勳德蓋世，晉微弱，民望久移，乘運禪代，有何不可﹖」謙喜曰：「卿謂之可即可耳。」</font><font size=4px color="#009090"><font size=4px>〔劉裕一世之雄，桓謙問之以決可否，裕詭辭以順其意，故喜。〕</font></font><font size=4px>

 　　新野人庾仄，殷仲堪之黨也，</font><font size=4px color="#009090"><font size=4px>〔新野縣，漢屬南陽郡，晉武帝太康中，分屬義陽郡，惠帝又分立新野郡。仄，阻力翻，從「厂」，不從「广」。〕</font></font><font size=4px>聞桓偉死，石康未至，乃起兵襲雍州刺史馮該於襄陽，走之。</font><font size=4px color="#009090"><font size=4px>〔雍，於用翻。〕</font></font><font size=4px>仄有眾七千，設壇，祭七廟，云「欲討桓玄」，江陵震動。石康至州，發兵攻襄陽，仄敗，奔秦。

 　　高雅之表南燕主備德，請伐桓玄曰：「縱未能廓清吳、會，亦可收江北之地。」中書侍郎韓範亦上疏曰：「今晉室衰亂，江、淮南北，戶口無幾，戎馬單弱。重以桓玄悖逆，</font><font size=4px color="#009090"><font size=4px>〔重，直用翻。悖，蒲內翻，又蒲沒翻。〕</font></font><font size=4px>上下離心；以陛下神武，發步騎一萬臨之，彼必土崩瓦解，兵不留行矣。得而有之，秦、魏不足敵也；拓地定功，正在今日。失時不取，彼之豪傑誅滅桓玄，更脩德政，豈惟建康不可得，江北亦無望矣。」備德曰：「朕以舊邦覆沒，欲先定中原，乃平蕩荊、揚，故未南征耳。其令公卿議之。」因講武城西，步卒三十七萬人，騎五萬三千匹，車萬七千乘。</font><font size=4px color="#009090"><font size=4px>〔乘，繩證翻。〕</font></font><font size=4px>公卿皆以為玄新得志，未可圖，乃止。</font><font size=4px color="#009090"><font size=4px>〔慕容德取青州，至是纔五年耳，有眾如此，不能乘時而用之，自審其才不足以辨桓玄也。〕</font></font><font size=4px>

 　　冬，十月，楚王玄上表請歸藩，使帝作手詔固留之。又詐言錢塘臨平湖開，</font><font size=4px color="#009090"><font size=4px>〔臨平湖草常蓁塞，開則天下太平。〕</font></font><font size=4px>江州甘露降，使百僚集賀，用為己受命之符。又以前世皆有隱士，恥於己時獨無，求得西朝隱士安定皇甫謐六世孫希之，</font><font size=4px color="#009090"><font size=4px>〔晉氏東遷，以洛陽為西朝。皇甫謐在魏、晉之間徵辟不行，自號玄晏先生。朝，直遙翻。〕</font></font><font size=4px>給其資用，使隱居山林；徵為著作郎，使希之固辭不就，然後下詔旌禮，號曰高士。時人謂之「充隱」。</font><font size=4px color="#009090"><font size=4px>〔實非隱者而以之備數，故謂之充 隱。〕</font></font><font size=4px>又欲廢錢用穀、帛及復肉刑，制作紛紜，志無一定，變更回復，</font><font size=4px color="#009090"><font size=4px>〔更，工衡翻。〕</font></font><font size=4px>卒無所施行。性復貪鄙，人士有法書、好畫</font><font size=4px color="#009090"><font size=4px>〔卒，子恤翻。性復，扶又翻。 法書，謂如史籀，程邈、李斯、張芝、師宜、梁鵠、衛瓘、索靖、鍾繇諸人真蹟，各有家法者。畫，與畫同。〕</font></font><font size=4px>及佳園宅，必假蒲博而取之；尤愛珠玉，未嘗離手。</font><font size=4px color="#009090"><font size=4px>〔離，力智翻。史言桓玄志度凡近。〕</font></font><font size=4px>

 　　乙卯，魏主珪立其子嗣為齊王，加位相國；紹為清河王，加征南大將軍；熙為陽平王；曜為河南王。

 　　丁巳，魏將軍伊謂帥騎二萬襲高車餘種袁紇、烏頻；十一月，庚午，大破之。</font><font size=4px color="#009090"><font size=4px>〔帥，讀曰率。騎，奇寄翻。種，章勇翻。紇，戶骨翻。〕</font></font><font size=4px>

 　　詔楚王玄行天子禮樂，妃為王后，世子為太子。丁丑，卞範之為禪詔，</font><font size=4px color="#009090"><font size=4px>〔禪，時戰翻；下同。〕</font></font><font size=4px>使臨川王寶逼帝書之。寶，晞之曾孫也。</font><font size=4px color="#009090"><font size=4px>〔武陵王晞死於桓溫廢立之際。〕</font></font><font size=4px>庚辰，帝臨軒，遣兼太保、領司徒王謐奉璽綬，禪位于楚；</font><font size=4px color="#009090"><font size=4px>〔璽，斯氏翻。綬音受。〕</font></font><font size=4px>壬午，帝出居永安宮；癸未，遷太廟神主于琅邪國，</font><font size=4px color="#009090"><font size=4px>〔永嘉之亂，琅邪國人隨元帝過江者千餘戶，太興三年，立懷德縣。丹楊雖有琅邪相而無其地。成帝咸康元年，桓溫領琅邪太守，鎮江乘之蒲洲金城，求割江乘縣境立郡，始有實土。〕</font></font><font size=4px>穆章何皇后及琅邪王德文皆徙居司徒府。百官詣姑孰勸進。十二月，庚寅朔，玄築壇於九井山北，</font><font size=4px color="#009090"><font size=4px>〔九域志，太平州有九井山。今太平州，古姑孰之地也。蕪湖縣南有溪，猶曰姑孰溪。北征記云：九井山在丹楊南。〕</font></font><font size=4px>壬辰，即皇帝位。冊文多非薄晉室，或諫之，玄曰：「揖讓之文，正可陳之於下民耳，豈可欺上帝乎！」大赦，改元永始；以南康之平固縣</font><font size=4px color="#009090"><font size=4px>〔武帝太康三年，以廬陵南部都尉立南康郡。平固，吳所置平陽縣也，太康元年，更名平固。九域志，虔州贛縣有平固鎮。〕</font></font><font size=4px>封帝為平固王，降何后為零陵縣君，琅邪王德文為石陽縣公，武陵王遵為彭澤縣侯；追尊父溫為宣武皇帝，廟號太祖，南康公主為宣皇后，封子昇為豫章王；以會稽內史王愉為尚書僕射，愉子相國左長史綏為中書令。綏，桓氏之甥也。戊戌，玄入建康宮，登御坐而牀忽陷，</font><font size=4px color="#009090"><font size=4px>〔坐，讀曰座。〕</font></font><font size=4px>群下失色。殷仲父曰：「將由聖德深厚，地不能載。」玄大悅。梁王珍之國臣孔樸奉珍之奔壽陽。珍之，晞之曾孫也。</font><font size=4px color="#009090"><font size=4px>〔晞子抜出繼梁國，珍之之祖也。〕</font></font><font size=4px>

 　　戊申，燕王熙尊燕主垂之貴嬪段氏為皇太后。段氏，熙之慈母也。己酉，立苻貴嬪為皇后，</font><font size=4px color="#009090"><font size=4px>〔嬪，毗賓翻。〕</font></font><font size=4px>大赦。

 　　辛亥，桓玄遷帝於尋陽。</font><font size=4px color="#009090"><font size=4px>〔尋陽郡時治柴桑。〕</font></font><font size=4px>

 　　燕以衛尉悅真為青州刺史，鎮新城；光祿大夫衛駒為井州刺史，鎮凡城。

 　　癸丑，納桓溫神主于太廟。桓玄臨聽訟觀閱囚徒，</font><font size=4px color="#009090"><font size=4px>〔洛都華林園北有聽訟觀，本平望觀也。魏明帝以刑獄天下大命也，每斷大獄，常幸觀聽之，大和三年，更名聽訟觀。建康倣洛都之制，亦置之。觀，古玩翻。〕</font></font><font size=4px>罪無輕重，多得原放；有干輿乞者，時或卹之。其好行小惠如此。</font><font size=4px color="#009090"><font size=4px>〔干，犯也；干輿，行犯乘輿也。乞者，丐衣食之物。好，呼到翻。〕</font></font><font size=4px>

 　　是歲，魏主珪始命有司制冠服，以品秩為差；然法度草創，多不稽古。

 　　三年（甲辰、四○四）

 　　春，正月，桓玄立其妻劉氏為皇后。劉氏，喬之曾孫也。</font><font size=4px color="#009090"><font size=4px>〔劉喬見八十六卷惠帝永興二年。〕</font></font><font size=4px>玄以其祖彝以上名位不顯，不復追尊立廟。</font><font size=4px color="#009090"><font size=4px>〔復，扶又翻。〕</font></font><font size=4px>散騎常侍徐廣曰：「『敬其父則子悅，』</font><font size=4px color="#009090"><font size=4px>〔孝經載孔子之言。〕</font></font><font size=4px>請依故事立七廟。」玄曰：「禮，太祖東向，左昭右穆。</font><font size=4px color="#009090"><font size=4px>〔禮，天子七廟，太祖正東向之位，左三昭，右三穆。決疑要錄曰：父南面，故曰昭；昭，明也。子北面，故曰穆；穆，順也。昭本如字，為漢諱昭，改音韶。或云，晉文帝名昭，改音韶。〕</font></font><font size=4px>晉立七廟，宣帝不得正東向之位，何足法也！」祕書監卞承之謂廣曰：「若宗廟之祭果不及祖，有以知楚德之不長矣。」廣，邈之弟也。</font><font size=4px color="#009090"><font size=4px>〔徐邈以文學為孝武所親信。〕</font></font><font size=4px>

 　　玄自即位，心常不自安。二月，己丑朔，夜，濤水入石頭，流殺人甚多，讙譁震天。</font><font size=4px color="#009090"><font size=4px>〔讙，許元翻。〕</font></font><font size=4px>玄聞之懼，曰：「奴輩作矣！」

 　　玄性苛細，好自矜伐。</font><font size=4px color="#009090"><font size=4px>〔好，呼到翻；下性好同。〕</font></font><font size=4px>主者奏事，或一字不體，</font><font size=4px color="#009090"><font size=4px>〔謂字之上下偏傍不合體也。〕</font></font><font size=4px>或片辭之謬，必加糾擿，以示聰明。</font><font size=4px color="#009090"><font size=4px>〔擿，他狄翻。〕</font></font><font size=4px>尚書答詔誤書「春蒐」為「春菟」，</font><font size=4px color="#009090"><font size=4px>〔菟，同都翻。〕</font></font><font size=4px>自左丞王納之以下， 凡所關署，</font><font size=4px color="#009090"><font size=4px>〔關，通也。〕</font></font><font size=4px>皆被降黜。</font><font size=4px color="#009090"><font size=4px>〔被，皮義翻。〕</font></font><font size=4px>或手注直官，</font><font size=4px color="#009090"><font size=4px>〔直官，入直者也。〕</font></font><font size=4px>或自用令史，</font><font size=4px color="#009090"><font size=4px>〔令史，尚書令僕所署用。〕</font></font><font size=4px>詔令紛紜，有司奉答不暇； 而紀綱不治，奏案停積，不能知也。又性好遊畋，或一日數出。</font><font size=4px color="#009090"><font size=4px>〔數，所角翻。〕</font></font><font size=4px>遷居東宮，更繕宮室，</font><font size=4px color="#009090"><font size=4px>〔更，工衡翻。〕</font></font><font size=4px>土木並興，督迫嚴促，朝野騷然，思亂者 眾。

 　　玄遣使加益州刺史毛璩散騎常侍、左將軍。璩執留玄使，不受其命。璩，寶之孫也。</font><font size=4px color="#009090"><font size=4px>〔使，疏吏翻。散，悉亶翻。騎，奇寄翻。璩，強魚翻。〕</font></font><font size=4px>玄以桓希為梁州刺史，分命諸將戍三巴以備之。</font><font size=4px color="#009090"><font size=4px>〔三巴，巴郡、巴東、巴西也。杜佑曰：渝州古巴國，謂之三巴，以閬、白二水東南流，曲折三迴，如「巴」字也。〕</font></font><font size=4px>璩傳檄遠近，列玄罪狀，遣巴東太守柳約之、建平太守羅述、征虜司馬甄季之擊破希等，</font><font size=4px color="#009090"><font size=4px>〔甄，之人翻。〕</font></font><font size=4px>仍帥眾進屯白帝。</font><font size=4px color="#009090"><font size=4px>〔史言劉裕未起，毛璩已仗義舉兵討玄。帥，讀曰率。〕</font></font><font size=4px>

 　　劉裕從徐、兗二州刺史、安成王桓脩入朝。</font><font size=4px color="#009090"><font size=4px>〔朝，直遙翻。〕</font></font><font size=4px>玄謂王謐曰：「裕風骨不常，蓋人傑也。」每遊集，必引接殷勤，贈賜甚厚。玄后劉氏，有智鑒，謂玄曰：「劉裕龍行虎步，視贍不凡，恐終不為人下，不如早除之。」玄曰：「我方平蕩中原，非裕莫可用者；俟關、河平定，然後別議之耳。」

 　　玄以桓弘為青州刺史，鎮廣陵；刁逵為豫州刺史，鎮歷陽。弘，脩之弟；逵，彝之子也。</font><font size=4px color="#009090"><font size=4px>〔刁彝見一百三卷簡文帝咸安二年。〕</font></font><font size=4px>

 　　劉裕與何無忌同舟還京口，密謀興復晉室。劉邁弟毅家於京口，亦與無忌謀討玄。無忌曰：「桓氏強盛，其可圖乎﹖」毅曰：「天下自有強弱；苟為失道，雖強易弱，</font><font size=4px color="#009090"><font size=4px>〔易，以豉翻。〕</font></font><font size=4px>正患事主難得耳。」</font><font size=4px color="#009090"><font size=4px>〔謂舉大事難得一人為主。〕</font></font><font size=4px>無忌曰：「天下草澤之中非無英雄也。」毅曰：「所見唯有劉下邳。」</font><font size=4px color="#009090"><font size=4px>〔裕先領下邳太守，故稱之。〕</font></font><font size=4px>無忌笑而不答，還以告裕，遂與毅定謀。

 　　初，太原王元德及弟仲德為苻氏起兵攻燕主垂，不克，來奔，</font><font size=4px color="#009090"><font size=4px>〔王叡，字元德；王懿，字仲德；名犯宣、元二帝諱，故以字行。仲德為燕所敗，渡河依段遼，自遼所來奔。為，于偽翻。〕</font></font><font size=4px>朝廷以元德為弘農太守。仲德見桓玄稱帝，謂人曰：「自古革命誠非一族，然今之起者恐不足以成大事。」

 　　平昌孟昶為青州主簿，</font><font size=4px color="#009090"><font size=4px>〔平昌縣，漢屬城陽國，魏文帝分城陽立平昌郡，後省。晉惠帝又立平昌郡。其地今屬密州安丘縣界。昶，丑兩翻。〕</font></font><font size=4px>桓弘使昶至建康，玄見而悅之，謂劉邁曰：「素士中得一尚書郎，</font><font size=4px color="#009090"><font size=4px>〔起於白屋者謂之素士。〕</font></font><font size=4px>卿與其州里，寧相識否﹖」</font><font size=4px color="#009090"><font size=4px>〔孟昶，平昌人。平昌郡屬青州。劉邁，彭城沛人。彭城屬徐州。蓋二人並僑居京口，故謂之同州里。〕</font></font><font size=4px>邁素與昶不善，對曰：「臣在京口，不聞昶有異能，唯聞父子紛紛更相贈詩耳。」</font><font size=4px color="#009090"><font size=4px>〔更，工衡翻。〕</font></font><font size=4px>玄笑而止。昶聞而恨之。既還京口，裕謂昶曰：「草間當有英雄起，卿頗聞乎﹖」昶曰：「今日英雄有誰，正當是卿耳！」

 　　於是裕、毅、無忌、元德、昶及裕弟道規、任城魏詠之、</font><font size=4px color="#009090"><font size=4px>〔任城縣，前漢屬東平國，後漢章帝元和元年分東平為任城國，而任城縣屬焉；晉氏南渡，省任城郡為任城縣，屬高平郡。任，音壬。〕</font></font><font size=4px>高平檀憑之、琅邪諸葛長民、河內太守隴西辛扈興、振威將軍東莞童厚之，</font><font size=4px color="#009090"><font size=4px>〔莞，音官。〕</font></font><font size=4px>相與合謀起兵。道規為桓弘中兵參軍，裕使毅就道規及昶於江北，共殺弘，據廣陵；長民為刁逵參軍，使長民殺逵，據歷陽；元德、扈興、厚之在建康，使之聚眾攻玄為內應，刻期齊發。

 　　孟昶妻周氏富於財，昶謂之曰：「劉邁毀我於桓公，使我一生淪陷，我決當作賊。卿幸早離絕，脫得富貴，相迎不晚也。」周氏曰：「君父母在堂，欲建非常之謀，豈婦人所能謀！事之不成，當於奚官中奉養大家，</font><font size=4px color="#009090"><font size=4px>〔奚，如字，又胡禮翻。周禮註曰：古者從坐，男女沒入縣官為奴，其少才智以為奚。今之侍史、官婢，或曰奚官女。此言事若敗，沒為官婢，當於奚官中養姑。晉志，奚官令，屬少府。晉宋間子婦稱其姑曰「大家」，考南史孝義孫棘傳可見。〕</font></font><font size=4px>義無歸志也。」昶帳然，久之而起。</font><font size=4px color="#009090"><font size=4px>〔悵，丑亮翻。悵然，失志貌。〕</font></font><font size=4px>周氏追昶坐，曰：「觀君舉措，非謀及婦人者，不過欲得財物耳。」因指懷中兒示之曰：「此而可賣，亦當不惜，」遂傾貲以給之。昶弟顗妻，周氏之從妹也，</font><font size=4px color="#009090"><font size=4px>〔顗，魚豈翻。從，才用翻。〕</font></font><font size=4px>周氏紿之曰：「昨夜夢殊不祥，紿，待亥翻。〕門內絳色物宜悉取以為厭勝。」</font><font size=4px color="#009090"><font size=4px>〔厭，於涉翻，又於撿翻。〕</font></font><font size=4px>妹信而與之，遂盡縫以為軍士袍。

 　　何無忌夜於屏風裏草檄文，其母，劉牢之姊也，登橙密窺之，</font><font size=4px color="#009090"><font size=4px>〔橙，都鄧翻，床屬。〕</font></font><font size=4px>泣曰：「吾不及東海呂明矣。</font><font size=4px color="#009090"><font size=4px>〔呂母事見三十八卷王莽天鳳四年。〕</font></font><font size=4px>汝能如此，吾復何恨！」問所與同謀者。曰：「劉裕。」母尤喜，因為言玄必敗、舉事必成之理以勸之。</font><font size=4px color="#009090"><font size=4px>〔復，扶又翻。為，于偽翻。〕</font></font><font size=4px>

 　　乙卯，裕託以遊獵，與無忌收合徒眾，得百餘人。丙辰，詰旦，京口城開，無忌著傳詔服，</font><font size=4px color="#009090"><font size=4px>〔詰，去吉翻。著，側略翻。著傳詔之服，因自稱敕使。〕</font></font><font size=4px>稱敕使，居前，</font><font size=4px color="#009090"><font size=4px>〔使，疏吏翻。〕</font></font><font size=4px>徒眾隨之齊入，即斬桓脩以徇。脩司馬刁弘帥文武佐吏來赴，</font><font size=4px color="#009090"><font size=4px>〔帥，讀曰率。〕</font></font><font size=4px>裕登城，謂之曰：</font><font size=4px color="#009090"><font size=4px>〔城，謂京口之金城。〕</font></font><font size=4px>「郭江州已奉乘輿返正於尋陽，郭江州已奉與返正於尋陽，</font><font size=4px color="#009090"><font size=4px>〔郭江州，謂郭昶之也。時帝在尋陽，裕詭言以誑弘等。乘，繩證翻。〕</font></font><font size=4px>我等並被密詔，誅除逆黨，</font><font size=4px color="#009090"><font size=4px>〔被，皮義翻。〕</font></font><font size=4px>今日賊玄之首已當梟於大航矣。</font><font size=4px color="#009090"><font size=4px>〔梟，堅堯翻。說文曰：日至，捕梟磔之，以頭掛木上；今謂掛首為梟。〕</font></font><font size=4px>諸君非大晉之臣乎，今來欲何為！」弘等信之，收眾而退。

 　　裕問無忌曰：「今急須一府主簿，何由得之﹖」無忌曰：「無過劉道民。」道民者，東莞劉穆之也。</font><font size=4px color="#009090"><font size=4px>〔晉陵有南東莞郡，故穆之居京口。莞，音官。〕</font></font><font size=4px>裕曰：「吾亦識之。」即馳信召焉。時穆之聞京口讙噪聲，</font><font size=4px color="#009090"><font size=4px>〔讙，許元翻。「噪」當作「譟」。〕</font></font><font size=4px>晨起，出陌頭，屬與信會。</font><font size=4px color="#009090"><font size=4px>〔信，使也。屬，之欲翻。使，疏吏翻。〕</font></font><font size=4px>穆之直視不言者久之，</font><font size=4px color="#009090"><font size=4px>〔直視，注目直視不他屬。〕</font></font><font size=4px>即而返室，壞布裳為袴，</font><font size=4px color="#009090"><font size=4px>〔袴，脛衣也。晉志曰：袴褶之制，未詳所起，近世以為戎服。壞，音怪。〕</font></font><font size=4px>往見裕。裕曰：「始舉大義，方迼艱難，</font><font size=4px color="#009090"><font size=4px>〔言造事之初，事事艱難也。〕</font></font><font size=4px>須一軍吏甚急，卿謂誰堪其選﹖」穆之曰：「貴府始建，軍吏實須其才，倉猝之際，略當無見踰者。」裕笑曰：「卿能自屈，吾事濟矣。」即於坐署主簿。</font><font size=4px color="#009090"><font size=4px>〔坐，讀曰座。〕</font></font><font size=4px>

 　　孟昶勸桓弘其日出獵，天未明，開門出獵人；昶與劉毅、劉道規帥壯士數十人直入，</font><font size=4px color="#009090"><font size=4px>〔帥，讀曰率；下同。〕</font></font><font size=4px>弘方噉粥，即斬之，因收眾濟江。</font><font size=4px color="#009090"><font size=4px>〔噉，徒濫翻。〕</font></font><font size=4px>裕使毅誅刁弘。

 　　先是，裕遣同謀周安穆入建康報劉邁，</font><font size=4px color="#009090"><font size=4px>〔先，悉薦翻。〕</font></font><font size=4px>邁雖酬許，意甚惶懼；安穆慮事泄，乃馳歸。玄以邁為竟陵太守，邁欲亟之郡，是夜，玄與邁書曰：「北府人情云何﹖卿近見劉裕何所道﹖」邁謂玄已知其謀，晨起，白之。玄大驚，封邁為重安侯。</font><font size=4px color="#009090"><font size=4px>〔重，直龍翻。〕</font></font><font size=4px>既而嫌邁不執安穆，使得逃去，乃殺之，悉誅元德、扈興、厚之等。

 　　眾推劉裕為盟主，總督徐州事，以孟昶為長史，守京口，檀憑之為司馬。彭城人應募者，裕悉使郡主簿劉種統之。丁巳，裕帥二州之眾千七百人，</font><font size=4px color="#009090"><font size=4px>〔二州，兗、徐也。〕</font></font><font size=4px>軍于竹里，移檄遠近，聲言益州刺史毛璩已定荊楚，江州刺史郭昶之奉迎主上返正於尋陽，鎮北參軍王元德等並帥部曲保據石頭，揚武將軍諸葛長民已據歷陽。

 　　玄移還上宮，</font><font size=4px color="#009090"><font size=4px>〔玄始遷東宮，今以裕起，移還上宮。〕</font></font><font size=4px>召侍官皆入止省中；</font><font size=4px color="#009090"><font size=4px>〔侍官，自侍中下至黃、散之屬。〕</font></font><font size=4px>加揚州刺史新野王桓謙征討都督，以殷仲文代桓脩為徐、兗二州刺史。謙等請亟遣兵擊裕。玄曰：「彼兵銳甚，計出萬死，若有蹉跌，</font><font size=4px color="#009090"><font size=4px>〔蹉，七何翻。跌，徒結翻。〕</font></font><font size=4px>則彼氣成而吾事去矣，不如屯大眾於覆舟山以待之。</font><font size=4px color="#009090"><font size=4px>〔成帝咸康八年，於覆舟山南立北郊；山蓋在建康城北也，形如覆舟，故名。〕</font></font><font size=4px>彼空行二百里，無所得，銳氣已挫，忽見大軍，必驚愕；我按兵堅陣，勿與交鋒，彼求戰不得，自然散走，此策之上也。」謙等固請擊之，乃遣頓丘太守吳甫之，右衛將軍皇甫敷相繼北上。</font><font size=4px color="#009090"><font size=4px>〔自建康趣京口為北上。上，時掌翻。〕</font></font><font size=4px>

 　　玄憂懼特甚。或曰：「裕等烏合微弱，勢必等成，陛下何慮之深﹖」玄曰：「劉裕足為一世之雄；劉毅家無檐石之儲，</font><font size=4px color="#009090"><font size=4px>〔檐，與儋同，下</font><font size=4px color="#009090"><font size=4px>〔都〕</font></font><font size=4px>濫翻，言一儋、一石也。儲無儋石，家貧之至也。楊雄家無儋石之儲，應劭註曰：齊人名小罌為儋石，受二斛。晉灼曰：石，斗石也。前書音義曰：儋，言一斗之儲。方言曰：儋，罌也，齊東北海岱之間謂之儋。余據今江淮人謂一石為一擔。〕</font></font><font size=4px>樗蒲一擲百萬；何無忌酷似其舅；共舉大事，何謂無成！」

 　　南涼王傉檀畏秦乃強，乃去年號，</font><font size=4px color="#009090"><font size=4px>〔専，奴沃翻。元興元年，傉檀改元弘昌。去，羌呂翻。〕</font></font><font size=4px>罷尚書丞郎官，遭參軍關尚使于秦。</font><font size=4px color="#009090"><font size=4px>〔使，疏吏翻。〕</font></font><font size=4px>秦王興曰：「車騎獻款稱藩，而擅興兵造大城，豈為臣之道乎﹖」</font><font size=4px color="#009090"><font size=4px>〔興拜傉檀為車騎將軍，故稱之。尚稱之。〕</font></font><font size=4px>尚曰：「王公設險以守其國，</font><font size=4px color="#009090"><font size=4px>〔易坎卦彖辭。〕</font></font><font size=4px>先王之制也。車騎僻在遐藩，密邇勍寇，</font><font size=4px color="#009090"><font size=4px>〔勍，渠京翻。〕</font></font><font size=4px>蓋為國家重門之防；</font><font size=4px color="#009090"><font size=4px>〔重，直龍翻。〕</font></font><font size=4px>不圖陛下忽以為嫌。」興善之。傉檀求領涼州，興不許。

 　　初，袁真殺朱憲，</font><font size=4px color="#009090"><font size=4px>〔見一百二卷海西公太和五年。〕</font></font><font size=4px>憲弟綽逃奔桓溫。溫克壽陽，綽輒發真棺，戮其尸。溫怒，將殺之，桓沖請而免之。綽事沖如父，沖薨，綽嘔血而卒。</font><font size=4px color="#009090"><font size=4px>〔卒，子恤翻。〕</font></font><font size=4px>劉裕克京口，以綽子齡石為建武參軍。</font><font size=4px color="#009090"><font size=4px>〔裕本為建武將軍，以齡石參軍。〕</font></font><font size=4px>三月，戊午朔，裕軍與吳甫之遇於江乘。</font><font size=4px color="#009090"><font size=4px>〔江乘，漢舊縣，屬丹楊郡。成帝咸康元年，桓溫領琅邪太守，鎮江乘之蒲州，奉割丹楊之江乘立南琅邪郡，江乘縣屬焉。〕</font></font><font size=4px>將戰，齡石言於裕曰：「齡石世受桓氏厚恩，不欲以兵刃相向乞在軍後。」裕義而許之。甫之，玄驍將也，</font><font size=4px color="#009090"><font size=4px>〔驍，堅堯翻。將，即亮翻。〕</font></font><font size=4px>其兵甚銳。裕手執長刀，大呼以衝之，眾皆披靡，</font><font size=4px color="#009090"><font size=4px>〔呼，火故翻。呼，音彼翻。〕</font></font><font size=4px>即斬甫之，進至羅落橋。</font><font size=4px color="#009090"><font size=4px>〔羅落橋在江乘縣南，蓋緣水設羅落，因以為名。〕</font></font><font size=4px>皇甫敷帥數千人逆戰，</font><font size=4px color="#009090"><font size=4px>〔帥，讀曰率。〕</font></font><font size=4px>寧遠將軍檀憑之敗死。裕進戰彌厲，敷圍之數重，裕倚大樹挺戰。</font><font size=4px color="#009090"><font size=4px>〔重，直龍翻。挺戰，挺身獨戰也。挺，他鼎翻，直也。〕</font></font><font size=4px>敷曰：「汝欲作何死！」拔戟將刺之，裕瞋目叱之，敷辟易。</font><font size=4px color="#009090"><font size=4px>〔刺，七亦翻。瞋，七人翻。辟，讀曰闢。易，如字。〕</font></font><font size=4px>裕黨俄至，射敷中額而踣，</font><font size=4px color="#009090"><font size=4px>〔射，而亦翻。中，竹仲翻。踣，蒲北翻。〕</font></font><font size=4px>裕援刀直進。</font><font size=4px color="#009090"><font size=4px>〔援，于元翻。〕</font></font><font size=4px>敷曰：「君有天命，以子孫為託。」裕斬之，厚撫其孤。裕以檀憑之所領兵配參軍檀祗。祗，憑之之從子也。</font><font size=4px color="#009090"><font size=4px>〔從，才用翻。〕</font></font><font size=4px>

 　　玄聞二將死，大懼，召諸道術人推算及為厭勝。</font><font size=4px color="#009090"><font size=4px>〔將，即亮翻。厭，於謟翻，又一琰翻。〕</font></font><font size=4px>問群臣曰：「朕其敗乎﹖」吏部郎曹靖之對曰：「民裕神怒，臣實懼焉。」玄曰：「民或可怨，神或可怨，神何為怒﹖」對曰：「晉氏宗廟，飄泊江濱，</font><font size=4px color="#009090"><font size=4px>〔謂遷晉宗廟主於琅邪國，尋又隨帝上尋陽也。〕</font></font><font size=4px>大楚之祭，上不及祖，</font><font size=4px color="#009090"><font size=4px>〔謂止祭桓溫於太廟。〕</font></font><font size=4px>此其所以怒也。玄曰：「卿何不諫﹖」對曰：「輦上君子皆以為堯、舜之世，臣何敢言！」玄默然。使桓謙及游擊將軍何澹之屯東陵，</font><font size=4px color="#009090"><font size=4px>〔游擊將軍，漢雜號將軍也，魏置為中軍，及晉，以領、護、左右衛、驍騎、游擊為六軍。建康之西有西陵，其東有東陵，東陵在覆舟山東北。澹，徒覽翻。〕</font></font><font size=4px>侍中、後將軍卞範之屯覆舟山西，眾合二萬。

 　　己未，裕軍食畢，悉棄其餘糧，進至覆舟山東，使羸弱登山，張旗幟為疑兵，</font><font size=4px color="#009090"><font size=4px>〔羸，倫為翻。幟，昌志翻。〕</font></font><font size=4px>數道並前，布滿山谷。玄偵候者還，云「裕軍四塞，</font><font size=4px color="#009090"><font size=4px>〔偵，丑鄭翻。塞，悉則翻。〕</font></font><font size=4px>不知多少。」玄益憂恐，遣武衛將軍庾嶺賾之帥精卒副援諸軍。</font><font size=4px color="#009090"><font size=4px>〔魏文帝踐阼，置領軍將軍，主五校、中壘、武衛等三營，後遂各置將軍。賾，士革翻。〕</font></font><font size=4px>謙等士卒多北府人，素畏伏裕，莫有鬬志。裕與劉毅等分為數隊，進突謙陳；裕以身先之，</font><font size=4px color="#009090"><font size=4px>〔陳，讀曰陣。先，悉薦翻。〕</font></font><font size=4px>將士皆殊死戰，無不一當百，呼聲動天地。時東北風急，因縱火焚之，煙炎熛天，</font><font size=4px color="#009090"><font size=4px>〔呼，火故翻。炎，讀曰燄。熛，必遙翻。〕</font></font><font size=4px>鼓噪之音震動京邑，謙等諸軍大潰。

 　　玄時雖遣軍拒裕，而走意已決，潛使領軍將軍殷仲文具舟於石頭；聞謙等敗，帥親信數千人，聲言赴戰，</font><font size=4px color="#009090"><font size=4px>〔帥，讀曰率；下同。〕</font></font><font size=4px>遂將其子昇、兄子濬出南掖門。遇前相國參軍胡藩，執馬鞚諫曰：「今羽林射手猶有八百，皆是義故，西人受累世之恩，</font><font size=4px color="#009090"><font size=4px>〔鞚，音控，馬勒也。桓氏世居荊楚，西人皆其義舊，此蓋從玄東下，玄既篡，因以為羽林。〕</font></font><font size=4px>不驅令一戰，一旦捨此，欲安之乎！」玄不對，但舉策指天；</font><font size=4px color="#009090"><font size=4px>〔玄舉策指天，亦項羽所謂天之亡我之意。〕</font></font><font size=4px>因鞭馬而走，西趨石頭，與仲文等浮江南走。經日不食，左右進粗飯，</font><font size=4px color="#009090"><font size=4px>〔趨，七喻翻。粗，與抱同。〕</font></font><font size=4px>玄咽不能下，昇抱其胸而撫之，玄悲不自勝。</font><font size=4px color="#009090"><font size=4px>〔咽，於甸翻。勝，音升。〕</font></font><font size=4px>

 　　裕入建康，王仲德抱元德子方回出候裕，裕於馬上抱方回與仲德對哭；追贈元德給事中，以仲德為中兵 參軍。裕止桓謙故營，遣劉鍾據東府。庚申，裕屯石頭城，立留臺百官，焚桓溫神主於宣陽門外，造晉新主，納于太廟。</font><font size=4px color="#009090"><font size=4px>〔桓玄初篡，遷七廟神主于琅邪國，既而遷 帝於尋陽，宗廟主祏皆隨帝西上，故權造新主。〕</font></font><font size=4px>遣諸將追玄，尚書王嘏帥百官奉迎乘輿，</font><font size=4px color="#009090"><font size=4px>〔乘，繩證翻。〕</font></font><font size=4px>誅玄宗族在建康者。裕使臧熹入宮，收圖書、器物，封 閉府庫；有金飾樂器，裕問熹：「卿得無欲此乎﹖」熹王色曰：「皇上幽逼，播越非所，將軍首建大義，劬勞王家，雖復不肖，實無情於樂。」</font><font size=4px color="#009090"><font size=4px>〔復，扶又翻。〕</font></font><font size=4px>裕 笑曰：「聊以戲卿耳。」熹，燾之弟也。</font><font size=4px color="#009090"><font size=4px>〔劉裕堅于臧氏。〕</font></font><font size=4px>

 　　壬戌，玄司徒王謐與眾議推裕領揚州，裕固辭。乃以謐為侍中、領司徒、揚州刺史、錄尚書事，謐推裕為使持節、都督揚、徐、兗、豫、青、冀、幽、并八州諸軍事、徐州刺史，</font><font size=4px color="#009090"><font size=4px>〔使，疏吏翻。〕</font></font><font size=4px>劉毅為青州刺史，何無忌為琅邪內史，孟昶為丹楊尹，劉道規為義昌太守。</font><font size=4px color="#009090"><font size=4px>〔宋永初郡國志，安豐有義昌縣。蓋晉末嘗立郡，宋初廢為縣也。裕取義昌美名，使道規領太守。〕</font></font><font size=4px>

 　　裕始至建康，諸大處分皆委於劉穆之，</font><font size=4px color="#009090"><font size=4px>〔處，昌呂翻。分，扶問翻。〕</font></font><font size=4px>倉猝立定，無不允愜。</font><font size=4px color="#009090"><font size=4px>〔愜，苦謟翻。〕</font></font><font size=4px>裕遂託以腹心，動止諮焉；穆之亦竭節盡誠，無所遺隱。時晉政寬弛，綱紀不立，豪族陵縱，小民窮蹙，重以司馬元顯政令違舛，</font><font size=4px color="#009090"><font size=4px>〔重，直用翻。〕</font></font><font size=4px>桓玄雖欲釐整，而科條繁密，眾莫之從。穆之斟酌時宜，隨方矯正；</font><font size=4px color="#009090"><font size=4px>〔揉曲為矯。言隨事矯揉使歸於正。〕</font></font><font size=4px>裕以身範物，先以威禁內外；百官皆肅然奉職，不盈旬日，風俗頓改。</font><font size=4px color="#009090"><font size=4px>〔史言劉裕有撥亂反正之才。〕</font></font><font size=4px>

 　　初，諸葛長民至豫州，失期，不得發。刁逵執長民，檻車送桓玄。至當利而玄敗，</font><font size=4px color="#009090"><font size=4px>〔當利，浦名。〕</font></font><font size=4px>送人共破檻出長民，還趣歷陽。</font><font size=4px color="#009090"><font size=4px>〔趣，七喻翻。〕</font></font><font size=4px>逵棄城走，為其下所執，斬於石頭，子姪無少長皆死，</font><font size=4px color="#009090"><font size=4px>〔少，詩照翻。長，知兩翻。〕</font></font><font size=4px>唯赦其季弟給事中騁。逵故吏匿其弟子雍送洛陽，</font><font size=4px color="#009090"><font size=4px>〔刁雍後自秦入魏。雍，於容翻。〕</font></font><font size=4px>秦王興以為太子中庶子。裕以魏詠之為豫州刺史，鎮歷陽，諸葛長民為宣城內史。

 　　初，裕名微位薄，輕狡無行，盛流皆不與相知，</font><font size=4px color="#009090"><font size=4px>〔行，下孟翻。謂當時貴盛之流。〕</font></font><font size=4px>惟王謐獨奇貴之，謂裕曰：「卿當為一代英雄。」裕嘗與刁逵樗蒲，不時輸直，</font><font size=4px color="#009090"><font size=4px>〔樗蒲不勝而不即納其所負之直，此亦博徒輕狡之常態。〕</font></font><font size=4px>逵縛之馬蓜。</font><font size=4px color="#009090"><font size=4px>〔蓜，魚浪翻，繫馬柱也，又五剛翻。〕</font></font><font size=4px>謐見之，責逵而釋之，代之還直。由是裕深憾逵而德謐。

 　　蕭方等曰：</font><font size=4px color="#009090"><font size=4px>〔蕭方等，梁元帝之嫡長子，撰三十國春秋。〕</font></font><font size=4px>夫蛟龍潛伏，魚蝦褻之。是以漢高赦雍齒，魏武免梁鵠，</font><font size=4px color="#009090"><font size=4px>〔雍齒事見十一卷漢高帝十一年。漢靈帝時，梁鵠為選部尚書，魏武欲為洛陽令，鵠以為北部尉。董卓之亂，鵠奔劉表。魏正破荊州，鵠懼而自縛詣門，使在祕書，以勤書自鹈。雍，於用翻。〕</font></font><font size=4px>安可以布衣之嫌而成萬乘之隙也！</font><font size=4px color="#009090"><font size=4px>〔乘，繩證翻。〕</font></font><font size=4px>今王謐為公，刁逵亡族，秄恩報怨，何其狹哉！

 　　尚書左僕射王愉及子荊州刺史綏謀襲裕，事泄，族誅；綏弟子慧龍為僧彬所匿，得免。</font><font size=4px color="#009090"><font size=4px>〔慧龍後遂逃奔秦，又自秦奔魏。〕</font></font><font size=4px>

 　　魏以中土蕭條，詔縣戶不滿百者罷之。

 　　丁卯，刘裕还镇东府。

 　　桓玄至尋陽，郭昶之給其器用、兵力。辛未，玄逼帝西上，</font><font size=4px color="#009090"><font size=4px>〔上，時掌翻。〕</font></font><font size=4px>劉毅帥何無忌、劉道規等諸軍追之。</font><font size=4px color="#009090"><font size=4px>〔帥，讀曰率。〕</font></font><font size=4px>玄留龍驤將軍何澹之、前將軍郭銓與郭昶之守湓口。</font><font size=4px color="#009090"><font size=4px>〔驤，思將翻。澹，徒覽翻。昶，丑兩翻。湓，蒲奔翻。〕</font></font><font size=4px>玄於道自作起居注，</font><font size=4px color="#009090"><font size=4px>〔杜佑通典曰：周官有左右史，蓋今起居注之本。動則左史書之，言則右史書之；左史記言，右史記事。漢武帝有禁中起居注，後漢始置起居令史，每行幸宴會，則在御左右記錄帝言；後又別置脩起居注。〕</font></font><font size=4px>敘討劉裕事，自謂經略舉無遺策，諸軍違節度，以致奔敗。專覃思著述，</font><font size=4px color="#009090"><font size=4px>〔覃，深也，廣也。思，相吏翻。〕</font></font><font size=4px>不暇與群下議時事。起居注既成，宣示遠近。

 　　丙戌，劉裕稱受帝密詔，以武陵王遵承制總百官行事，加侍中、大將軍，因大赦，惟桓玄一族不宥。

 　　劉敬宣、高雅之結青州大姓及鮮卑豪帥謀殺南燕王備德，</font><font size=4px color="#009090"><font size=4px>〔帥，所類翻。〕</font></font><font size=4px>推司馬休之為主。備德以劉軌為司空，甚寵信之。雅之欲邀軌同謀，敬宣曰：「劉公衰老，有安齊之志，不可告也。」雅之卒告之，</font><font size=4px color="#009090"><font size=4px>〔卒，子恤翻。〕</font></font><font size=4px>軌不從。謀頗泄，敬宣等南走，南燕人收軌，殺之，追及雅之，又殺之。敬宣、休之至淮、泗間，聞桓玄敗，遂來歸，</font><font size=4px color="#009090"><font size=4px>〔敬宣等奔南燕事見上卷元興元年。〕</font></font><font size=4px>劉裕以敬宣為晉陵太守。

 　　南燕主備德聞桓玄敗，命北地王鍾等將兵欲取江南，會備德有疾而止。</font><font size=4px color="#009090"><font size=4px>〔昔魯莊公伐齊，納子糾，小白自莒先入，所以有乾時之敗。當此之時，建康已定，使慕容鍾等之師果進，劉裕固有以待之矣。將，即亮翻。〕</font></font><font size=4px>

 　　夏，四月，己丑，武陵王遵入居東宮，內外畢敬；遷除百官稱制書，教稱令書。以司馬休之監荊、益、梁、寧、秦、雍六州諸軍事、領荊州刺史。</font><font size=4px color="#009090"><font size=4px>〔劉毅等之兵既進，故預以休之鎮南蕃。監，工銜翻。雍，於用翻。〕</font></font><font size=4px>

 　　庚寅，桓玄挾帝至江陵，桓石康納之。玄更署置百官，以卞範之為尚書僕射。自以奔敗之後，恐威令不行，乃更增峻刑罰，眾益離怨。殷仲文諫，玄怒曰：「今以諸將失律，天文不利，故還都舊楚；而群小紛紛，妄興異議，方當糾之以猛，未可施之以寬也。」荊、江諸郡聞玄播越，有上表奔問起居者，玄皆不受，更令所在賀遷新都。</font><font size=4px color="#009090"><font size=4px>〔唐人所謂「難將一人手，掩盡天下目」，桓玄是也。〕</font></font><font size=4px>

 　　初，王謐為玄佐命元臣，玄之受禪，</font><font size=4px color="#009090"><font size=4px>〔禪，時戰翻。〕</font></font><font size=4px>謐手解帝璽綬；</font><font size=4px color="#009090"><font size=4px>〔璽，斯氏翻。綬，音受。〕</font></font><font size=4px>及玄敗，眾謂謐宜誅，劉裕特保全之。劉毅嘗因朝會，問謐璽綬所在。</font><font size=4px color="#009090"><font size=4px>〔璽，斯氏翻。綬，音受。朝，直遙翻。〕</font></font><font size=4px>謐內不自安，逃奔曲阿。</font><font size=4px color="#009090"><font size=4px>〔劉昫曰：唐潤州丹楊縣，古曲阿縣地。〕</font></font><font size=4px>裕牋白武陵王，迎還復位。

 　　桓玄兄子歆引氐帥楊秋寇歷陽，</font><font size=4px color="#009090"><font size=4px>〔帥，所類翻。〕</font></font><font size=4px>魏詠之帥諸葛長民、劉敬宣、劉鍾共擊破之，</font><font size=4px color="#009090"><font size=4px>〔帥，讀曰率；下同。〕</font></font><font size=4px>斬楊秋於練固。</font><font size=4px color="#009090"><font size=4px>〔練固在歷陽西北。〕</font></font><font size=4px>

 　　玄使武衛將軍庾稚祖、江夏太守桓道恭帥數千人就何澹之等共守湓口。何無忌、劉道規至桑落洲，</font><font size=4px color="#009090"><font size=4px>〔桑落洲在湓城東北大江中。杜佑曰：桑落洲在江州都昌縣，漢之彭澤縣也。〕</font></font><font size=4px>庚戌，澹之等引舟師逆戰。澹之常所乘舫，</font><font size=4px color="#009090"><font size=4px>〔舫，甫妄翻，方舟也。〕</font></font><font size=4px>羽儀旗幟甚盛。</font><font size=4px color="#009090"><font size=4px>〔幟，昌志翻。〕</font></font><font size=4px>無忌曰：「賊帥必不居此，</font><font size=4px color="#009090"><font size=4px>〔帥，所類翻。〕</font></font><font size=4px>欲詐我耳，宜亟攻之。」眾曰：「澹之不在其中，得之無益。」無忌曰：「今眾寡不敵，戰無全勝，澹之既不居此舫，戰士必弱，我以勁兵攻之，必得之，得之，則彼勢沮而我氣倍，因而薄之，破賊必矣。」</font><font size=4px color="#009090"><font size=4px>〔沮，在呂翻。〕</font></font><font size=4px>道規曰：「善！」遂往攻而得之，因傳呼曰：「已得何澹之矣！」澹之軍中驚擾，無忌之眾亦以為然，乘勝進攻澹之等，大破之。無忌等克湓口，進據尋陽，遣使奉送宗廟主祏還京師。</font><font size=4px color="#009090"><font size=4px>〔祏，音石；廟中臧木主石室也。既克尋陽，宗廟主祏乃得還。〕</font></font><font size=4px>加劉裕督江州諸軍事。

 　　桑落之戰，胡藩所乘艦為官軍所燒，藩全鎧入水，潛行二十許步，乃得登岸。</font><font size=4px color="#009090"><font size=4px>〔艦，戶黯翻。鎧，苦亥翻。〕</font></font><font size=4px>時江陵路已絕，</font><font size=4px color="#009090"><font size=4px>〔官軍既克尋陽，故江陵之路絕。〕</font></font><font size=4px>乃還豫章，劉裕素聞藩為人忠直，引參領軍軍事。

 　　桓玄收荊州兵，曾未三旬，有眾二萬，樓船、器械甚盛。甲寅，玄復帥諸軍挾帝東下，以苻宏領梁州刺史，為前鋒；又使散騎常侍徐放先行，說劉裕等曰：「若能旋軍散甲，當與之更始，各授位任，令不失分。」</font><font size=4px color="#009090"><font size=4px>〔復，扶又翻。說，輸芮翻。更，工衡翻。分，扶問翻。〕</font></font><font size=4px>

 　　劉裕以諸葛長民都督淮北諸軍事，鎮山陽；以劉敬宣為江州刺史。

 　　柔然可汗社崙從弟悅代大緽謀殺社崙，</font><font size=4px color="#009090"><font size=4px>〔崙，盧昆翻。從，才用翻。緽，與那同；奴合翻。〕</font></font><font size=4px>不克，奔魏。

 　　燕王熙於龍騰苑起逍遙宮，連房數百，鑿曲光海，盛夏，士卒不得休息，暍死者太半。</font><font size=4px color="#009090"><font size=4px>〔去年熙起龍騰苑。暍，於歇翻。傷暑也。〕</font></font><font size=4px>

 　　西凉世子谭卒。

 　　劉毅、何無忌、劉道規、下邳太守平昌孟懷玉帥眾自尋西上，</font><font size=4px color="#009090"><font size=4px>〔帥，讀曰率。上，時掌翻。〕</font></font><font size=4px>五月，癸酉，與桓玄遇於崢嶸洲。</font><font size=4px color="#009090"><font size=4px>〔水經註：江水東過武口，又東，右得李姥蒲，北對崢嶸洲。劉毅破桓玄處，在今黃州、壽昌軍之間。杜佑曰：崢嶸洲在鄂州武昌縣。崢，仕耕翻。嶸，戶萌翻。〕</font></font><font size=4px>毅等兵不滿萬人，而玄戰士數萬，眾憚之，欲退還尋陽。道規曰：「不可！彼眾我寡，強弱異勢，今若畏懦不進，必為所乘，雖至尋陽，豈能自固！玄雖竊雄豪，內實恇怯；</font><font size=4px color="#009090"><font size=4px>〔恇，曲陽翻，亦怯也。〕</font></font><font size=4px>加之已經奔敗，眾無固心。決機兩陣，將雄者克，</font><font size=4px color="#009090"><font size=4px>〔將，即亮翻。〕</font></font><font size=4px>不在眾也。」因麾眾先進，毅等從之。玄常漾舸於舫側以備敗走，</font><font size=4px color="#009090"><font size=4px>〔舸，古我翻。〕</font></font><font size=4px>由是眾莫有鬬心。毅等乘風縱火，盡銳爭先，玄眾大潰，燒輜重夜遁。</font><font size=4px color="#009090"><font size=4px>〔重，直用翻。〕</font></font><font size=4px>郭銓詣毅降。

 　　玄故將劉統、馮稚等聚黨四百人襲破尋陽城。</font><font size=4px color="#009090"><font size=4px>〔降，戶江翻。將，即亮翻。〕</font></font><font size=4px>毅遣建威將軍劉懷肅討平之。懷肅，懷敬之弟也。</font><font size=4px color="#009090"><font size=4px>〔劉懷敬見一百一十一卷隆安三年。〕</font></font><font size=4px>

 　　玄挾帝單舸西走，留永安何皇后及王皇后於巴陵。</font><font size=4px color="#009090"><font size=4px>〔永安何皇后，穆帝章皇后也。王皇后，帝之后也。〕</font></font><font size=4px>殷仲文時在玄艦，求出別船收集散卒，因叛玄，奉二后奔夏口，</font><font size=4px color="#009090"><font size=4px>〔夏，戶雅翻。〕</font></font><font size=4px>遂還建康。

 　　己卯，玄與帝入江陵。馮該勸使更下戰，玄不從；欲奔漢中就桓希，</font><font size=4px color="#009090"><font size=4px>〔桓希時為梁 州刺史。〕</font></font><font size=4px>而人情乘沮，號令不行。</font><font size=4px color="#009090"><font size=4px>〔沮，在呂翻。〕</font></font><font size=4px>庚辰，夜中，處分欲發，</font><font size=4px color="#009090"><font size=4px>〔處，昌呂翻。分，扶問翻。〕</font></font><font size=4px>城內已亂，乃與親近腹心百餘人乘馬出城西走。至城 門，左右於闇中斫玄，不中，</font><font size=4px color="#009090"><font size=4px>〔不中，竹仲翻。〕</font></font><font size=4px>其徒更相殺害，</font><font size=4px color="#009090"><font size=4px>〔更，工衡翻。〕</font></font><font size=4px>前後交橫。玄僅得至船，左右分散，惟卞範之在側。

 　　辛巳，荊州別駕王康產奉帝入南郡府舍，太守王騰之帥文武為侍衛。</font><font size=4px color="#009090"><font size=4px>〔帥，讀曰率；下同。〕</font></font><font size=4px>

 　　玄將之漢中；屯騎校尉毛脩之，璩之弟子也，誘玄入蜀，玄從之。</font><font size=4px color="#009090"><font size=4px>〔誘，音酉。〕</font></font><font size=4px>寧州刺史毛琇，</font><font size=4px color="#009090"><font size=4px>〔璠，音繁。〕</font></font><font size=4px>璩之弟也，卒於官。璩使其兄孫祐之及參軍費恬帥數百人送璠喪歸江陵，</font><font size=4px color="#009090"><font size=4px>〔費，扶沸翻。〕</font></font><font size=4px>壬午，遇玄於枚回洲。</font><font size=4px color="#009090"><font size=4px>〔水經註：江水逕江陵縣南，有洲曰枚回洲。〕</font></font><font size=4px>祐之、恬迎擊玄，矢下如雨，玄嬖人丁仙期、萬蓋等以身蔽玄，皆死。</font><font size=4px color="#009090"><font size=4px>〔嬖，卑義翻；又博計翻。〕</font></font><font size=4px>益州督護漢嘉馮遷抽刀，前欲擊玄，玄拔頭上玉導與之，</font><font size=4px color="#009090"><font size=4px>〔魏、晉以來，冠幘有簪，有導，至尊以玉為之。導，引也，所以引髮入冠幘之內也。〕</font></font><font size=4px>曰：「汝何人，敢殺天子！」遷曰：「我殺天子之賊耳！」遂斬之，又斬桓石康、桓濬、庾賾</font><span class="h"><font size=4px>【章：甲十一行本「賾」作「頤」；乙十一行本同；退齋校同。】</font></font><font size=4px></font><font size=4px color="#009090"><font size=4px>〔賾，士革翻。〕</font></font><font size=4px>之，執桓昇送江陵，斬於市。乘輿返正於江陵，以毛脩之為驍騎將軍。</font><font size=4px color="#009090"><font size=4px>〔乘，繩證翻。驍，堅堯翻。騎，奇寄翻。〕</font></font><font size=4px>甲申，大赦，諸以畏逼從逆者一無所問。戊寅，奉神主于太廟。</font><font size=4px color="#009090"><font size=4px>〔納尋陽所奉送宗廟主祏也。〕</font></font><font size=4px>劉毅等傳送玄首，梟于大桁。</font><font size=4px color="#009090"><font size=4px>〔傳，株戀翻。梟，堅堯翻。〕</font></font><font size=4px>

 　　毅等既戰勝，以為大事已定，不急追躡，又遇風，船未能進，玄死幾一旬，</font><font size=4px color="#009090"><font size=4px>〔幾，居希翻，又音祈。〕</font></font><font size=4px>諸軍猶未至。時桓謙匿於沮中，</font><font size=4px color="#009090"><font size=4px>〔沿沮水上下為沮中，臨沮、上黃二縣皆其地也。沮，子余翻。〕</font></font><font size=4px>揚武將軍桓振匿於華容浦，</font><font size=4px color="#009090"><font size=4px>〔華容縣自漢以來屬南郡。水經註：江水左迤為中夏口，右則中郎浦出焉。華容縣今在監利縣界。晉書振傳曰：匿於華容之涌中。左傳：閻敖游涌而逸。杜預註云：涌水在南郡華容縣。涌，音勇。〕</font></font><font size=4px>玄故將王稚徽戍巴陵，遣人報振云：「桓歆已克京邑，馮稚復克尋陽，</font><font size=4px color="#009090"><font size=4px>〔將，即亮翻。復，扶又翻；下復陷同。〕</font></font><font size=4px>劉毅諸軍並中路敗退。」振大喜，聚黨得二百人，襲江陵，桓謙亦聚眾之。閏月，己丑，復陷江陵，殺王康產、王騰之。振見帝於行宮，躍馬奮戈，直至階下，問桓昇所在。聞其已死，瞋目謂帝曰：</font><font size=4px color="#009090"><font size=4px>〔瞋，七人翻。〕</font></font><font size=4px>「臣門戶何負國家，而屠滅若是！」琅邪王德文下牀謂曰：「此豈我兄弟意邪！」振欲殺帝，謙苦禁之，乃下馬，斂容致拜而出。壬辰，振為玄舉哀，立喪庭，諡曰武悼皇帝。</font><font size=4px color="#009090"><font size=4px>〔為，于偽翻。〕</font></font><font size=4px>

 　　癸巳，謙等帥群臣奉璽綬於帝曰：</font><font size=4px color="#009090"><font size=4px>〔帥，讀曰率。〕</font></font><font size=4px>「主上法堯禪舜，今楚祚不終，百姓之心復歸於晉矣。」以琅邪王德文領徐州刺史，振為都督八郡諸軍事、荊州刺史，謙復為侍中、衛將軍，加江、豫二州刺史，帝侍御左右，皆振之腹心。

 　　振少薄行，玄不以子泡齒之。</font><font size=4px color="#009090"><font size=4px>〔行，下孟翻。以年敘長幼為齒，又，齒，列也。言不使預子姪之列。〕</font></font><font size=4px>至是，歎曰：「公昔不早用我，遂致此敗。若使公在，我為前鋒，天下不足定也。今獨作此，安歸乎﹖」遂縱意酒色，肆行誅殺。謙勸振引兵下戰，己守江陵，振素輕謙，不從其言。

 　　劉毅至巴陵，誅王稚徽。何無忌、劉道規進攻桓謙於馬頭，</font><font size=4px color="#009090"><font size=4px>〔馬頭岸在大江南岸，北對江津口。〕</font></font><font size=4px>桓蔚於龍泉，</font><font size=4px color="#009090"><font size=4px>〔水經註：靈溪之東有龍陂，廣員二百餘步，水至淵深，有龍見于其中，故曰龍陂。〕</font></font><font size=4px>皆破之。蔚，祕之子也。</font><font size=4px color="#009090"><font size=4px>〔桓祕見一百三卷孝武寧康元年。〕</font></font><font size=4px>

 　　無忌欲乘勝直趣江陵，</font><font size=4px color="#009090"><font size=4px>〔趣，七喻翻。〕</font></font><font size=4px>道規曰：「兵法屈申有時，石可苟進。諸桓世居西楚，群小皆為竭力；振勇冠三軍，</font><font size=4px color="#009090"><font size=4px>〔為，于偽翻。冠，古玩翻。〕</font></font><font size=4px>難與爭鋒。且可息兵養銳，徐以計策縻之，不憂不克。」無忌不從。振逆戰於靈溪，</font><font size=4px color="#009090"><font size=4px>〔水經註：江水自江陵縣南，東逕燕尾洲，北合靈溪水。江、溪之會有靈溪戍，背阿面江，西帶靈溪。〕</font></font><font size=4px>馮該以兵會之，無忌等大敗，死者千餘人。退還尋陽，與劉毅等上牋請罪。</font><font size=4px color="#009090"><font size=4px>〔上，時掌翻。〕</font></font><font size=4px>劉裕以毅節度諸軍，免其青州刺史。桓振以桓蔚為雍州刺史，鎮襄陽。</font><font size=4px color="#009090"><font size=4px>〔雍，於用翻。〕</font></font><font size=4px>

 　　柳約之、羅述、甄季之聞桓玄死，自白帝進軍至枝江，</font><font size=4px color="#009090"><font size=4px>〔枝江縣自漢以來屬南郡，我朝省為鎮，屬松滋縣。甄，之人翻。〕</font></font><font size=4px>聞何無忌等敗於靈溪，亦引兵退。俄而述、季之皆病，約之詣桓振偽降，欲謀襲振，事泄，振殺之。約之司馬時延祖、</font><font size=4px color="#009090"><font size=4px>〔時，姓也。〕</font></font><font size=4px>涪陵太守文處茂收其餘眾，保涪陵。</font><font size=4px color="#009090"><font size=4px>〔處，昌呂翻。涪，音浮。〕</font></font><font size=4px>

 　　六月，毛璩遣將攻漢中，斬桓希，璩自領梁州。

 　　秋，七月，戊申，永安皇后何氏崩。

 　　燕苻昭儀有疾，龍城人王榮自言能療之。昭儀卒，</font><font size=4px color="#009090"><font size=4px>〔卒，子恤翻。〕</font></font><font size=4px>燕王熙立榮於公車門，支解而焚之。

 　　八月，癸酉，葬穆章皇后于永平陵。

 　　魏置六谒宫，準古六卿。

 　　九月，刁騁謀反，伏誅，刁氏遂亡。</font><font size=4px color="#009090"><font size=4px>〔刁逵之誅，惟赦騁，而雍得逃走投北；騁又誅，則江南之刁氏亡矣。〕</font></font><font size=4px>刁氏素富，奴客縱橫，</font><font size=4px color="#009090"><font size=4px>〔橫，戶孟翻。〕</font></font><font size=4px>專固山澤，為京口之患。劉裕散其資蓄，令民稱力而取之，</font><font size=4px color="#009090"><font size=4px>〔稱，尺證翻。〕</font></font><font size=4px>彌日不盡；時州郡饑弊，民賴之以濟。

 　　乞伏乾歸及楊盛戰于竹嶺，</font><font size=4px color="#009090"><font size=4px>〔上邽西南有南山、竹嶺。〕</font></font><font size=4px>為盛所敗。</font><font size=4px color="#009090"><font size=4px>〔敗，補邁翻。〕</font></font><font size=4px>

 　　西涼公暠立子歆為世子。</font><font size=4px color="#009090"><font size=4px>〔暠，古老翻。〕</font></font><font size=4px>

 　　魏主珪臨昭陽殿改補百官，引朝臣文武，親加銓擇，隨才授任。</font><font size=4px color="#009090"><font size=4px>〔朝，直遙翻。〕</font></font><font size=4px>列爵四等：王封大郡，公封小郡，侯封大縣，伯封小縣。其品等一至第四，舊臣有功無爵者追封之，宗室疏遠及異姓襲封者降爵有差。又置散官五等，其品第五至第九；</font><font size=4px color="#009090"><font size=4px>〔散，悉亶翻。〕</font></font><font size=4px>文官造士才能秀異、武官堪為將帥者，其品亦比第五至第九；</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>百官有闕，則取於其中以補之。其官名不用漢、魏之舊，倣上古龍官、鳥官，</font><font size=4px color="#009090"><font size=4px>〔左傳：郯子曰：昔太皞氏以龍紀，故為龍師而龍名。我高祖少皞摯之立也，鳳鳥適至，故為鳥師而鳥名；鳳鳥氏，曆正也；玄鳥氏，司分者也；伯趙氏，司至者也；青鳥氏，司啟者也；丹鳥氏，司閉者也；祝鳩氏，司徒也；鳲鳩氏，司馬也；鳲鳩氏，司空也；爽鳩氏，司寇也；鶻鳩氏，司事也；五鳩，鳩民者也。五雉為五工正，九扈為九農正。杜預註曰：太皞氏有龍瑞，故以龍名官。應劭曰：以龍紀其官長：春官為青龍，夏官為赤龍，秋官為白龍，冬官為黑龍，中官為黃龍。張晏曰：庖犧將興，神龍負圖而至，因以名官與師也。〕</font></font><font size=4px>謂諸曹之使為鳧鴨，</font><font size=4px color="#009090"><font size=4px>〔魏書官氏志作「諸曹走使」。〕</font></font><font size=4px>取其飛之迅疾也；謂候官伺察者為白鷺，取其延頸遠望也；餘皆類此。

 　　盧循寇南海，攻番禺。</font><font size=4px color="#009090"><font size=4px>〔番，音潘。禺，音愚。〕</font></font><font size=4px>廣州刺史濮陽吳隱之拒守百餘日，</font><font size=4px color="#009090"><font size=4px>〔濮，博木翻。〕</font></font><font size=4px>冬，十月，壬戌，循夜襲城而陷之，燒府舍、民室俱盡，執吳隱之。循自稱平南將軍，攝廣州事，聚燒骨為共冢，葬於洲上，得髑髏三萬餘枚。</font><font size=4px color="#009090"><font size=4px>〔髑，徒谷翻。髏，郎侯翻。說文曰：髑髏，頂也。〕</font></font><font size=4px>又使徐道覆攻始興，</font><font size=4px color="#009090"><font size=4px>〔吳孫暼甘露元年，分桂陽南部都尉立始興郡，唐為韶州。〕</font></font><font size=4px>執始興相阮腆之。</font><font size=4px color="#009090"><font size=4px>〔相，息亮翻。腆，他典翻。〕</font></font><font size=4px>

 　　劉裕領青州刺史。</font><font size=4px color="#009090"><font size=4px>〔劉毅免青州，裕自領之。〕</font></font><font size=4px>

 　　劉敬宣在尋陽，聚糧繕船，未嘗無備，故何無忌等雖敗退，賴以復振。</font><font size=4px color="#009090"><font size=4px>〔復，扶又翻；下復自同。〕</font></font><font size=4px>桓氏兄子亮自稱江州刺史，寇豫章，敬宣擊破之。

 　　劉毅、何無忌、劉道規復自尋陽西上，至夏口。</font><font size=4px color="#009090"><font size=4px>〔夏，戶雅翻。〕</font></font><font size=4px>桓振遣鎮東將軍馮該守東岸，揚武將軍孟山圖據魯山城，輔國將軍桓仙客守偃月壘，眾合萬人，水陸相援。毅攻魯山城，道規攻偃月壘，無忌遏中流，自辰至午，二城俱潰，</font><font size=4px color="#009090"><font size=4px>〔漢水與江會于魯山西南，漢水之左有卻月城，亦曰偃月壘，故曲陵縣也，後更為沙羨縣治。〕</font></font><font size=4px>生禽山圖、仙客，該走石城。</font><font size=4px color="#009090"><font size=4px>〔走，音奏。竟陵縣，古石城戍也。郢州圖經曰：子城三面墉基皆天造，正西絕壁下臨漢江。石城之名蓋本於此。〕</font></font><font size=4px>

 　　辛巳，魏大赦，改元天賜。築西宮。十一月，魏主珪如西宮，命宗室置宗師，八國置大師、小師，州郡亦各置師，以辨宗黨，舉才行，如魏、晉中正之職。</font><font size=4px color="#009090"><font size=4px>〔魏書官氏志曰：以八國姓族難分，故國立大師、小師，令辨其宗黨，品舉人才。自八國以外，郡各立師，職分如八國，比今之中正也。宗室立宗師，亦如州郡八國之職。行，下孟翻。〕</font></font><font size=4px>

 　　燕王熙與符后遊畋，北登白鹿山，東踰青嶺，</font><font size=4px color="#009090"><font size=4px>〔水經註：大遼水東南過遼東郡房縣西，又右會白狼水，山出右北平白狼縣東南，北屈，逕白鹿山西，即白狼山也。 青嶺即青陘，在龍城東南四百餘里。魏收地形志，建德郡石城縣有白鹿山祠。〕</font></font><font size=4px>南臨滄海而還，</font><font size=4px color="#009090"><font size=4px>〔滄海在遼西郡海陽縣南。還，從宣翻，又如字。〕</font></font><font size=4px>士卒為虎狼所殺及凍死者五千餘人。

 　　十二月，劉毅等進克巴陵。毅號令嚴整，所過百姓安悅。劉裕復以毅為兗州刺史。

 　　桓振以桓放之為益州刺史，屯西陵；文處茂擊破之，放之走還江陵。

 　　高句麗侵燕。</font><font size=4px color="#009090"><font size=4px>〔句，如字，又音駒。麗，力知翻。〕</font></font><font size=4px>

 　　戊辰，魏主珪如豺山宮。

 　　是歲，晉民避亂，襁負之淮北者道路相屬。</font><font size=4px color="#009090"><font size=4px>〔襁，居兩翻。屬，之欲翻。〕</font></font><font size=4px>
</font><!--/HTMLBUILERPART0--><font size=4px>