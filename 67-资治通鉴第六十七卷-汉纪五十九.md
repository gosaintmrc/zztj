<font size=4px>　　漢紀五十九</font><font size=4px color="#009090"><font size=4px>〔起閼逢敦牂（甲午），盡柔北涒灘（丙申），凡三年。〕</font></font><font size=4px>

 　　孝獻皇帝壬

 　　建安十九年（甲午、二一四）

 　　春，馬超從張魯求兵，北取涼州，魯遣超還圍祁山。姜敘</font><span class="h"><font size=4px>【章：甲十一行本「敘」下有「等」字；乙十一行本同；孔本同。】</font></font><font size=4px>告急於夏侯淵，諸將議欲須魏公操節度。淵曰：「公在鄴，反覆四千里，比報，敘等必敗，非救急也。」</font><font size=4px color="#009090"><font size=4px>〔比，必寐翻。〕</font></font><font size=4px>遂行，使張郃督步騎五千為前軍。</font><font size=4px color="#009090"><font size=4px>〔郃，古合翻，又曷閤翻。〕</font></font><font size=4px>超敗走。

 　　韓遂在顯親，</font><font size=4px color="#009090"><font size=4px>〔顯親縣屬漢陽郡，班志無之，蓋光武所置，以封竇友。賢曰：顯親故城，在今秦州成紀縣東。〕</font></font><font size=4px>淵欲襲取之，遂走。淵追至略陽城，去遂三十餘里，諸將欲攻之，或言當攻興國氐。</font><font size=4px color="#009090"><font size=4px>〔魏略曰：建安中，興國氐王阿貴，百頃氐壬千萬，各有部落萬餘，從馬超為亂。超破之後，阿貴為夏侯淵所攻滅，千萬南入蜀。〕</font></font><font size=4px>淵以為：「遂兵精，興國城固，攻不可卒拔，不如擊長離諸羌。</font><font size=4px color="#009090"><font size=4px>〔水經註：瓦亭水，南逕隴西成紀縣，東歷長離川，謂之長離水；燒當等羌居之。 卒，讀曰猝。〕</font></font><font size=4px>長離諸羌多在遂軍，必歸救其家。若捨羌獨栽則孤，</font><font size=4px color="#009090"><font size=4px>〔謂遂若捨羌而不救，獨擁兵自守，則其勢孤。〕</font></font><font size=4px>救長離則官兵得與野戰，必可虜也。」淵乃留 督將守輜重，</font><font size=4px color="#009090"><font size=4px>〔塹，七豔翻。〕</font></font><font size=4px>淵曰：「我轉鬬千里，今復作營塹，則士眾罷敝，不可復用。</font><font size=4px color="#009090"><font size=4px>〔復，扶又翻。罷，讀曰疲。〕</font></font><font size=4px>賊雖眾，易與耳。」</font><font size=4px color="#009090"><font size=4px>〔易，以豉翻。〕</font></font><font size=4px>乃鼓之，大破遂軍，進圍興國。氐王千萬奔馬超，餘眾悉降。轉擊高平、屠各，皆破之。</font><font size=4px color="#009090"><font size=4px>〔屠，直如翻。〕</font></font><font size=4px>

 　　三月，詔魏公操位在諸侯王上，改授金璽、赤紱、遠遊冠。</font><font size=4px color="#009090"><font size=4px>〔漢制：諸侯王金印、赤紱、遠遊冠。董巴曰：遠遊冠，制如通天，高九寸，正豎、頂少邪，乃直下為鐵卷梁，有展筩橫之於前，無山述。〕</font></font><font size=4px>

 　　夏，四月，旱。五月，雨水。

 　　初，魏公操遣廬江太守朱光屯皖，</font><font size=4px color="#009090"><font size=4px>〔皖，戶板翻。〕</font></font><font size=4px>大開稻田。呂蒙言於孫權曰：「皖田肥美，若一收孰，彼眾必增；</font><font size=4px color="#009090"><font size=4px>〔收孰，謂稻成熟而收之也。有糧則可以增眾。孰，古熟字通。〕</font></font><font size=4px>宜早除之。」閏月，權親攻皖城。諸將欲作土山，添攻具，呂蒙曰：「治攻具及土山，必歷日乃成；</font><font size=4px color="#009090"><font size=4px>〔治，直之翻。〕</font></font><font size=4px>城備既脩，外救必至，不可圖也。且吾乘雨水以入，若留經日，水必向盡，還道艱難，蒙竊危之。今觀此城，不能甚固，以三軍銳氣，四面並攻，不移時可拔；及水以歸，全勝之道也。」權從之。蒙薦甘寧為升城督，寧手持練，身綠城，為士卒先；蒙以精銳繼之，手執枹鼓，</font><font size=4px color="#009090"><font size=4px>〔枹，音膚。〕</font></font><font size=4px>士卒皆騰踊。侵晨進攻，食時破之，獲朱光及男女數萬口。既而張遼至夾石，</font><font size=4px color="#009090"><font size=4px>〔夾石在今安慶府桐城縣北四十七里，今名西峽山。〕</font></font><font size=4px>聞城已拔，乃退。權拜呂蒙為廬江太守，</font><font size=4px color="#009090"><font size=4px>〔守，式又翻。〕</font></font><font size=4px>還屯尋陽。

 　　諸葛亮留關羽守荊州，與張飛、趙雲將兵泝流克巴東。</font><font size=4px color="#009090"><font size=4px>〔譙周巴記曰：初平六年，趙韙分巴郡安漢以下為永寧郡。建安六年，劉璋以永寧為巴東郡唐夔州、開州之地也。〕</font></font><font size=4px>至江州，破巴郡太守嚴顏，生獲之。飛呵顏曰：</font><font size=4px color="#009090"><font size=4px>〔呵，虎何翻。〕</font></font><font size=4px>「大軍既至，何以不降，而敢拒戰！顏曰：「卿等無狀，侵奪我州。我州但有斷頭將軍，無降將軍也！」</font><font size=4px color="#009090"><font size=4px>〔降，戶江翻；下同。我州，謂益州也。〕</font></font><font size=4px>飛怒，令左右牽去斫頭。顏容止不變，曰：「斫頭便斫頭，何為怒邪！」飛壯而釋之，引為賓客。分遣趙雲從外水定江陽、犍為，</font><font size=4px color="#009090"><font size=4px>〔江陽縣，本屬犍為郡，劉璋分立江陽郡；唐為瀘州。犍為郡，唐為資、簡、嘉、眉之地。今渝州亦漢巴郡地也，對二水口，右則涪內水，左則蜀外水。自渝上合州至綿州者，謂之內水；自渝上戎、瀘至蜀者，謂之外水。犍，居言翻。〕</font></font><font size=4px>飛定巴西、德陽。</font><font size=4px color="#009090"><font size=4px>〔譙周巴記：建安六年，劉璋分巴郡墊江以上為巴西。德陽縣屬廣漢郡，唐遂州地。〕</font></font><font size=4px>

 　　劉備圍雒城且一年，龐統為流矢所中，卒。法正牋與劉璋，為陳形勢強弱，</font><font size=4px color="#009090"><font size=4px>〔中，竹仲翻。卒，子恤翻。為，于偽翻。〕</font></font><font size=4px>且曰：「左將軍從舉兵以來，舊心依依，實無薄意。</font><font size=4px color="#009090"><font size=4px>〔蓋時人以璋倚備為用，備反襲璋，議備之薄也。〕</font></font><font size=4px>愚以為可圖變化，以保尊門。」</font><font size=4px color="#009090"><font size=4px>〔尊門，謂璋家門。〕</font></font><font size=4px>璋不答。雒城潰，備進圍成都。諸葛亮、張飛、趙雲引兵來會。

 　　馬超知張不足與計事，又魯將楊昂等數害其能，超內懷於邑。</font><font size=4px color="#009090"><font size=4px>〔數，所角翻。師古曰：於邑，短氣貌，讀並如字。又，於，音烏，邑，音烏合翻。〕</font></font><font size=4px>備使建寧督郵李恢往說之，</font><font size=4px color="#009090"><font size=4px>〔蜀志：後主建興三年，改益州郡為建寧郡。恢此時蓋為益州郡督郵，史因後改郡名而書之耳。說，輸芮翻；下同。〕</font></font><font size=4px>超遂從武都逃入氐中，密書請降於備。備使人止超，而潛以兵資之。超到，令引軍屯城北，城中震怖。</font><font size=4px color="#009090"><font size=4px>〔怖，普布翻。〕</font></font><font size=4px>

 　　備圍城數十日，使從事中郎涿郡簡雍入說劉璋。</font><font size=4px color="#009090"><font size=4px>〔簡，姓也。魯有大夫簡叔。蜀志曰：簡雍姓耿，後音訛為簡。〕</font></font><font size=4px>時城中尚有精兵三萬人，穀帛支一年，吏民咸欲死戰。璋言：「父子在州二十餘年，</font><font size=4px color="#009090"><font size=4px>〔靈帝中平五年，劉焉牧益州，至是二十七年。〕</font></font><font size=4px>無恩德以加百姓。百姓攻戰三年，肌膏草野者，以璋故也，</font><font size=4px color="#009090"><font size=4px>〔膏，古報翻。〕</font></font><font size=4px>何心能安！」遂開城，與簡雍同與出降，</font><font size=4px color="#009090"><font size=4px>〔降，戶江翻。〕</font></font><font size=4px>群下莫不流涕。備遷璋于公安，盡歸其財物，佩振威將軍印綬。</font><font size=4px color="#009090"><font size=4px>〔曹公先加璋振威將軍，故仍佩其印綬。〕</font></font><font size=4px>

 　　備入成都，置酒，大饗士卒。取蜀城中金銀，分賜將士，還其穀帛。</font><font size=4px color="#009090"><font size=4px>〔凡城中公私所有金銀，悉取以分賜將士，至於穀帛，則各還所主也。〕</font></font><font size=4px>備領益州牧，以軍師中郎將諸葛亮為軍師將軍，益州太守</font><font size=4px color="#009090"><font size=4px>〔此益州太守非漢武帝所開置之益州郡也。武帝所置之益州郡，劉蜀為南中地宅。蓋劉璋置益州太守與蜀郡太守並治成都郭下。〕</font></font><font size=4px>南郡董和為掌軍中郎將，並署左將軍府事，</font><font size=4px color="#009090"><font size=4px>〔署府事者，總錄軍府事也。〕</font></font><font size=4px>作將軍馬超為平西將軍，</font><font size=4px color="#009090"><font size=4px>〔晉百官志：四平，立於喪亂。謂平東、平西、平南、平北四將軍也。〕</font></font><font size=4px>軍議校尉法正為蜀郡太守、揚武將軍，裨將軍南陽黃忠為討虜將軍，從事中郎麋竺為安漢將軍，</font><font size=4px color="#009090"><font size=4px>〔漢大將軍府有從事中郎，職參謀議。〕</font></font><font size=4px>簡雍為昭德將軍，北海孫乾為秉忠將軍，</font><font size=4px color="#009090"><font size=4px>〔安漢、昭德、秉忠，皆備所置將軍號也。〕</font></font><font size=4px>廣漢長黃權為作將軍，</font><font size=4px color="#009090"><font size=4px>〔長，知兩翻。〕</font></font><font size=4px>汝南許靖為左將軍長史，龐羲為司馬，</font><font size=4px color="#009090"><font size=4px>〔龐，皮江翻。〕</font></font><font size=4px>李嚴為犍為太守，</font><font size=4px color="#009090"><font size=4px>〔犍，居言翻。〕</font></font><font size=4px>費觀為巴郡太守</font><font size=4px color="#009090"><font size=4px>〔費，父沸翻。〕</font></font><font size=4px>山陽伊籍為從事中郎，零陵劉巴為西曹掾，</font><font size=4px color="#009090"><font size=4px>〔掾，俞絹翻。〕</font></font><font size=4px>廣漢彭羕為益州治中從事。</font><font size=4px color="#009090"><font size=4px>〔羕，餘亮翻。〕</font></font><font size=4px>

 　　初，董和在郡清儉公直，為民夷所愛信，蜀中推為循吏，故備舉而用之。備之自新野奔江南也，</font><font size=4px color="#009090"><font size=4px>〔事見六十五卷十三年。〕</font></font><font size=4px>荊楚群士從之如雲，而劉巴獨北詣魏公操。操辟為掾，遣招納長沙、零陵、桂陽。會備略有三郡，巴事不成，欲由交州道還京師。時諸葛亮在臨蒸，</font><font size=4px color="#009090"><font size=4px>〔沈約曰：吳立衡陽郡，臨蒸縣屬焉。水經註：蒸水出衡陽重安縣西邵陵縣界耶薑山，東北流過臨蒸縣北，東注于湘，謂之蒸口。〕</font></font><font size=4px>以書招之，巴不從，備深以為恨。巴遂自交趾入蜀依劉璋。及璋迎備，巴諫曰：「備，雄人也，入必為害。」 既入，巴復諫曰：</font><font size=4px color="#009090"><font size=4px>〔復，扶又翻。〕</font></font><font size=4px>「若使備討張魯，是放虎於山林也。」璋不聽，巴閉門稱疾。備攻成都，令軍中曰：「有害巴者，誅及三族。」及得巴，甚喜。 是時益州郡縣皆望風景附，獨黃權閉城堅守，須璋稽服，乃降。</font><font size=4px color="#009090"><font size=4px>〔稽，音啟；言稽顙服從也。降，戶江翻；下同。〕</font></font><font size=4px>於是董和、黃權、李嚴等，本璋之所授用也；</font><font size=4px color="#009090"><font size=4px>〔璋以和為益州太守，權為府主簿，嚴為護軍。〕</font></font><font size=4px>吳懿、費觀等，璋之婚親之；</font><font size=4px color="#009090"><font size=4px>〔璋兄瑁娶吳懿妹，璋母費氏。〕</font></font><font size=4px>彭羕，璋之所擯棄也；</font><font size=4px color="#009090"><font size=4px>〔羕仕益州不過書佐，人毀之於璋，髡鉗為徒隸。〕</font></font><font size=4px>劉巴，宿昔之所忌恨也；備皆處之顯任，</font><font size=4px color="#009090"><font size=4px>〔處，昌呂翻。〕</font></font><font size=4px>盡其器能，有志之士，無不競勸，益州之民，是以大和。初，劉璋以許靖為蜀郡太守。成都將潰，靖謀踰城降備，備以此薄靖，不用也。法正曰：「天下有獲虛譽而無其實者，許靖是也。</font><font size=4px color="#009090"><font size=4px>〔許靖與弟劭並有高名，汝南月旦評，二人者為之也。〕</font></font><font size=4px>然今主公始創大業，</font><font size=4px color="#009090"><font size=4px>〔主公之稱，始於東都。改明公稱主公，尊事之為主也。〕</font></font><font size=4px>天下之人，不可戶說，</font><font size=4px color="#009090"><font size=4px>〔不可戶戶而說之也。說，如字〕</font></font><font size=4px>宜加敬重，以慰遠近之望。」備乃禮而用之。

 　　成都之圍也，備與士眾約：「若事定，府庫百物，孤無預焉。」及拔成都，士眾皆捨干戈赴諸藏，</font><font size=4px color="#009090"><font size=4px>〔藏，徂浪翻。〕</font></font><font size=4px>競取寶物。軍用不足，備甚憂之，劉巴曰：「此易耳。</font><font size=4px color="#009090"><font size=4px>〔易，以豉翻。〕</font></font><font size=4px>但當鑄直百錢，</font><font size=4px color="#009090"><font size=4px>〔直百錢，一錢直百也。杜佑曰：蜀鑄直百錢，文曰「直百」。〕</font></font><font size=4px>亦有勒為五銖者，大小稱兩如一焉，並徑七分，重四銖。平諸物價，令吏為官市。」備從之。數月之間，府庫充實。

 　　時議者欲以成都名田宅分賜諸將。趙雲曰：「霍去病以匈奴未滅，無用家為。</font><font size=4px color="#009090"><font size=4px>〔事見十九卷武帝元狩四年。〕</font></font><font size=4px>今國賊非但匈奴，未可求安也。須天下都定，各反桑梓，</font><font size=4px color="#009090"><font size=4px>〔都定，猶言皆定也。桑梓，謂其故鄉祖父之所樹者。詩云：維桑與梓，必恭敬止。〕</font></font><font size=4px>歸耕本土，乃其宜耳。益州人民，初罹兵革，田宅皆可歸還，令安居復業，然後可役調，</font><font size=4px color="#009090"><font size=4px>〔調，徒弔翻。〕</font></font><font size=4px>得其歡心；不宜奪之，以私所愛也。」備從之。

 　　備之襲劉璋也，留中郎將南郡霍峻守葭萌城。張魯遣楊昂誘峻求共守城。峻曰：「小人頭可得，城不可得！」昂乃退。後璋將扶禁、向存等帥萬餘人由閬水上，</font><font size=4px color="#009090"><font size=4px>〔扶，姓；禁，名。帥，讀曰率。閬水即西漢水，禹貢所謂「嶓冢導漾，東流為漢」者也。水經註：漾水出隴西氐道縣嶓冢山，謂之西漢水；東南至廣漢白水縣西，又東南至葭萌縣，又東南過巴郡閬中縣與閬水會。水出閬陽縣而東，逕其縣南，又東注漢水。昔劉璋攻霍峻於葭萌也，自此水上。又東南入漢州江津縣東南入于江。余據此水，今謂之嘉陵江。〕</font></font><font size=4px>攻圍峻，且一年。峻城中兵纔數百人，伺其怠隙，選精銳出擊，大破之，斬存。</font><font size=4px color="#009090"><font size=4px>〔伺，相吏翻。〕</font></font><font size=4px>備既定蜀，乃分廣漢為梓潼郡，</font><font size=4px color="#009090"><font size=4px>〔唐梓州之地。宋白曰：綿州巴西縣，本漢涪縣，屬廣漢郡。華陽國志：漢元初二年，廣漢自繩鄉移治涪，後治雒；劉備立梓潼郡，以縣屬焉。隋改為巴西縣。唐梓州治郪，天寶方改為梓潼郡。〕</font></font><font size=4px>以峻為梓潼太守。

 　　法正外統都畿，</font><font size=4px color="#009090"><font size=4px>〔備都成都，以蜀郡為都畿。〕</font></font><font size=4px>內為謀主，一餐之德、睚眦之怨，無不報復，</font><font size=4px color="#009090"><font size=4px>〔餐，千安翻。睚，五懈翻。眦，士懈翻。〕</font></font><font size=4px>擅殺毀傷己者數人。或謂諸葛亮曰：「法正太縱橫，</font><font size=4px color="#009090"><font size=4px>〔橫，戶孟翻。〕</font></font><font size=4px>將軍宜啟主公，抑其威福。」亮曰：「主公之在公安也，北畏曹操之強，東憚孫權之逼，近則懼孫夫人生變於肘腋。</font><font size=4px color="#009090"><font size=4px>〔事見上卷十四年。〕</font></font><font size=4px>法孝直為之輔翼，令翻然翱翔，不可復制。</font><font size=4px color="#009090"><font size=4px>〔謂迎備入益州也。復，扶又翻。〕</font></font><font size=4px>如何禁止孝道，使不得少行其意邪！」</font><font size=4px color="#009090"><font size=4px>〔法正，字孝直。少，詩沼翻。〕</font></font><font size=4px>

 　　諸葛亮佐備治蜀，頗尚嚴峻，人多怨歎者。</font><font size=4px color="#009090"><font size=4px>〔治，直之翻。〕</font></font><font size=4px>法正謂亮曰：「昔高祖入關，約法三章，秦民知德。</font><font size=4px color="#009090"><font size=4px>〔事見九卷高帝元年。〕</font></font><font size=4px>今君假借威力，跨據一州，初有其國，未垂惠撫；且客主之義，宜相降下，</font><font size=4px color="#009090"><font size=4px>〔下，遐稼翻。〕</font></font><font size=4px>願緩刑弛禁以慰其望。」</font><font size=4px color="#009090"><font size=4px>〔以亮等初至為客，益州人士則主也。〕</font></font><font size=4px>亮曰：「君知其一，未知其二。秦以無道，政苛民怨，匹夫大呼，</font><font size=4px color="#009090"><font size=4px>〔呼，火故翻。〕</font></font><font size=4px>天下土崩；高祖因之，可以弘濟。</font><font size=4px color="#009090"><font size=4px>〔弘，大也。〕</font></font><font size=4px>劉璋暗弱，自焉以來，</font><font size=4px color="#009090"><font size=4px>〔焉，璋父也。〕</font></font><font size=4px>有累世之恩，文法羈縻，互相承奉，德政不舉，威刑不肅。蜀土人士，專權自恣，君臣之道，漸以陵替。寵之以位，位極則賤；順之以恩，恩竭則慢。所以致敝，實由於此。吾今威之以法，法行則知恩；限之以爵，爵加則知榮。榮恩並濟，上下有節。為治之要，於斯而著矣。」</font><font size=4px color="#009090"><font size=4px>〔孔子曰：政寬則濟之以猛，孔明其知之。治，直吏翻。〕</font></font><font size=4px>

 　　劉備以零陵蔣琬為廣都長。</font><font size=4px color="#009090"><font size=4px>〔長，知兩翻。〕</font></font><font size=4px>備嘗因游觀，奄至廣都，見琬眾事不治，時又沈醉。</font><font size=4px color="#009090"><font size=4px>〔沈，持林翻。沈醉，言為酒所沈滯也。〕</font></font><font size=4px>備大怒，將加罪戮。諸葛亮請曰：「蔣琬社稷之器，非百里之才也。其為政以安民為本，不以脩飾為先，願主公重加察之。」</font><font size=4px color="#009090"><font size=4px>〔重，直用翻，言再三加察也。〕</font></font><font size=4px>備雅敬亮，乃不加罪，倉卒但免官而已。

 　　秋，七月，魏公操擊孫權，留少子臨菑侯植守鄴。</font><font size=4px color="#009090"><font size=4px>〔少，詩照翻。考異曰：植傳云：「太祖戒之曰：『吾昔為頓丘令，年二十三，思此時所行，無悔於今。今汝年亦二十三矣。』」又云：「植，太和六年薨，年三十一。」按植今年年二十三，則死時當年四十一矣。本傳誤也。〕</font></font><font size=4px>操為諸子高選官屬，</font><font size=4px color="#009090"><font size=4px>〔為，于偽翻。〕</font></font><font size=4px>以邢顒為植家丞；顒防閑以禮，無所屈橈，</font><font size=4px color="#009090"><font size=4px>〔顒，魚容翻。防，隄也。閑，闌也。防以制水，閑以制獸，皆禁止之義也。橈，奴教翻。〕</font></font><font size=4px>由是不合。庶子劉楨美文辭，植親愛之。</font><font size=4px color="#009090"><font size=4px>〔漢制：列侯置家丞、庶子各一人，主侍侯，使理家事。楨，音貞。〕</font></font><font size=4px>楨以書諫植曰：「君侯採庶子之春華，忘家丞之秋實，為上招謗，其罪不小，愚實懼焉。」

 　　魏尚書令荀攸卒。攸深密有智防，</font><font size=4px color="#009090"><font size=4px>〔智以料事，防以保身。〕</font></font><font size=4px>自從魏公操攻討，常謀謨帷幄，時人及子弟莫知其所言。操嘗稱，「荀文若之進善，不進不休；荀公達之去惡，不去不止。」</font><font size=4px color="#009090"><font size=4px>〔去惡之去，羌呂翻。荀彧，字文若；荀攸，字公達。〕</font></font><font size=4px>又稱：「二荀令之論人，久而益信，吾沒世不忘。」</font><font size=4px color="#009090"><font size=4px>〔彧為漢尚書令，攸為魏尚書令。〕</font></font><font size=4px>

 　　初，枹罕宋建因涼州亂，自號河首平漢王，</font><font size=4px color="#009090"><font size=4px>〔枹罕縣，前漢屬金城郡，後漢屬隴西郡。枹，音膚。賜支河首在金城河關之西，建自以居河上流，故以為號。〕</font></font><font size=4px>改元，置百官，三十餘年。冬，十月，魏公操使夏侯淵自興國討建，圍枹罕，拔之，斬建。淵別遣張郃等渡河，入小湟中，</font><font size=4px color="#009090"><font size=4px>〔湟水源出西海鹽池之西北，東至金城允吾縣入河。夾湟兩岸之地，通謂之湟中。又有湟中城，在西平、張掖之間，小月氏之地也，故謂之小湟中。〕</font></font><font size=4px>河西諸羌皆降，</font><font size=4px color="#009090"><font size=4px>〔降，戶江翻。〕</font></font><font size=4px>隴右平。

 　　帝自都許以來，守位而已，左右侍衛莫非曹氏之人者。議郎趙彥常為陳言時策，魏公操惡而殺之。</font><font size=4px color="#009090"><font size=4px>〔為，于偽翻。惡，烏路翻。〕</font></font><font size=4px>操後以事入見殿中，帝不任其懼，</font><font size=4px color="#009090"><font size=4px>〔見，賢遍翻；下同。任，音壬，勝也；不任，猶言不勝也。〕</font></font><font size=4px>因曰：「君若能相輔，則厚；不爾，幸垂恩相捨。」操失色，俛仰求出。舊儀：三公領兵，朝見，令虎賁執刃挾之。</font><font size=4px color="#009090"><font size=4px>〔以其領兵，懼其為變，故防之也。朝，直遙翻，下同。見，賢遍翻。〕</font></font><font size=4px>操出，顧左右，汗流浹背；</font><font size=4px color="#009090"><font size=4px>〔浹，即協翻。〕</font></font><font size=4px>自後不復朝請。</font><font size=4px color="#009090"><font size=4px>〔復，扶又翻。〕</font></font><font size=4px>

 　　董承女為貴人，操誅承，求貴人殺之。帝以貴人有怼，</font><font size=4px color="#009090"><font size=4px>〔怼，如林翻，孕也。〕</font></font><font size=4px>累為請，不能得。</font><font size=4px color="#009090"><font size=4px>〔為，于偽翻。〕</font></font><font size=4px>伏皇后由是懷懼，乃與父完書，言曹操殘逼之狀，</font><font size=4px color="#009090"><font size=4px>〔賊人者謂之殘。逼，言其逼上也。〕</font></font><font size=4px>令密圖之，完不敢發。至是，事乃泄，</font><font size=4px color="#009090"><font size=4px>〔董承誅事見六十三卷五年。〕</font></font><font size=4px>操大怒，十一月，使御史大夫郗慮持節策收皇后璽綬，</font><font size=4px color="#009090"><font size=4px>〔郗，丑之翻。璽，斯氏翻。綬，音受。〕</font></font><font size=4px>以尚書令華歆為副，勒兵入宮，收后。后閉戶，藏壁中。歆壞戶發壁，就牽后出。</font><font size=4px color="#009090"><font size=4px>〔華子魚有名稱於時，與邴原、管寧號三人為一龍，歆為龍頭，原為龍腹，寧為龍尾。歆所為乃爾；邴原亦為操爵所縻；高尚其事，獨管寧耳。當時頭尾之論，蓋以名位言也。嗚呼！壞，音怪。〕</font></font><font size=4px>時帝在外殿，引慮於坐，</font><font size=4px color="#009090"><font size=4px>〔坐，徂臥翻。〕</font></font><font size=4px>后被髮、徒跣、行泣，過訣曰：「不能復相活邪﹖」</font><font size=4px color="#009090"><font size=4px>〔被，皮義翻。復，扶又翻。〕</font></font><font size=4px>帝曰：「我亦不知命在何時！」顧謂慮曰：「郗公，</font><font size=4px color="#009090"><font size=4px>〔漢御史大夫，三公也，故以呼之。〕</font></font><font size=4px>天下寧有是邪！」遂將后下暴室，以幽死；</font><font size=4px color="#009090"><font size=4px>〔下，遐稼翻。〕</font></font><font size=4px>所生二皇子，皆酖殺之，兄弟及宗族死者百餘人。

 　　十二月，魏公操至孟津。

 　　操以尚書郎高柔為理曹掾。</font><font size=4px color="#009090"><font size=4px>〔理曹，漢公府無之，蓋操所置。掾，俞絹翻。〕</font></font><font size=4px>舊法：軍征士亡，考竟其妻子。</font><font size=4px color="#009090"><font size=4px>〔考覈而窮竟之也。〕</font></font><font size=4px>而亡者猶不息。操欲更重其刑，并及父母、兄弟，柔啟曰：「士卒亡軍，誠在可疾，</font><font size=4px color="#009090"><font size=4px>〔疾，惡也。書曰：爾毋忿疾于頑。〕</font></font><font size=4px>然竊聞其中時有悔者。愚謂乃宜貸其妻子，一可使誘其還心。</font><font size=4px color="#009090"><font size=4px>〔誘，音酉。〕</font></font><font size=4px>正如前科，固已絕其意望；而猥復重之，</font><font size=4px color="#009090"><font size=4px>〔復，扶又翻，下同。〕</font></font><font size=4px>柔恐自今在軍之士，見一人亡逃，誅將及己，亦且相隨而走，不可復得殺也。此重刑非所以止亡，乃所以益走耳！」操曰：「善！」即止不殺。

 　　二十年（乙未、二一五）

 　　春，正月，甲子，立貴人曹氏為皇后；魏公操之女</font><span class="h"><font size=4px>【章：「女」上脫「中」字。】</font></font><font size=4px>也。

 　　三月，魏公操自將擊張魯，將自武都入氐，</font><font size=4px color="#009090"><font size=4px>〔武都，本白馬氐所居之地，武帝開以為郡。〕</font></font><font size=4px>氐人塞道，</font><font size=4px color="#009090"><font size=4px>〔塞，悉則翻。〕</font></font><font size=4px>遣張郃、朱靈等攻破之。</font><font size=4px color="#009090"><font size=4px>〔郃，古合翻，又曷閤翻。〕</font></font><font size=4px>余據大散關在今鳳州梁泉縣。氐王竇茂眾萬餘人，恃險不服，五月，攻屠之。西平、金城諸將麴演、蔣石等共斬送韓遂首。</font><font size=4px color="#009090"><font size=4px>〔漢末分金城為西平郡。〕</font></font><font size=4px>

 　　初，劉備在荊州，周瑜、甘寧等數勸孫權取蜀。</font><font size=4px color="#009090"><font size=4px>〔數，所角翻。〕</font></font><font size=4px>權遣使謂備曰：</font><font size=4px color="#009090"><font size=4px>〔使，疏吏翻。〕</font></font><font size=4px>「劉璋不武，不能自守，若使曹操得蜀，則荊州危矣。今欲先攻取璋，次取張魯，一統南方，雖有十操，無所憂也。」備報曰：「益州民富地險，劉璋雖弱，足以自守。今暴師於蜀、漢，轉運於萬里，欲使戰克攻取，舉不失利，此孫、吳所難也。</font><font size=4px color="#009090"><font size=4px>〔孫、吳，謂孫武、吳起也。〕</font></font><font size=4px>議者見曹操失利於赤壁，謂其力屈，無復遠今；</font><font size=4px color="#009090"><font size=4px>〔復，扶又翻。〕</font></font><font size=4px>今操三分天下已有其二，將欲飲馬於滄海，觀兵於吳會，</font><font size=4px color="#009090"><font size=4px>〔吳會，謂吳地為一都會。會，讀如字。一說，吳、會，謂吳、會稽二郡之地。會，音工外翻。〕</font></font><font size=4px>何肯守此坐須老乎！而同盟無故自相攻伐，借樞於操，</font><font size=4px color="#009090"><font size=4px>〔樞者，門戶所由以運動也。言操欲搖動吳、蜀而未得其樞，若自相攻伐，是借之以可動之樞也。〕</font></font><font size=4px>使敵乘其隙，非長計也。且備與璋託為宗室，冀憑威靈以匡漢朝。</font><font size=4px color="#009090"><font size=4px>〔朝，直遙翻。〕</font></font><font size=4px>今璋得罪於左右，備獨悚懼，非所敢聞，願加寬貸。」權不聽，遣孫瑜率水軍住夏口。備不聽軍過，謂瑜曰：「汝欲取蜀，吾當被髮入山，不失信於天下也。」</font><font size=4px color="#009090"><font size=4px>〔言宗室被攻而不能救，無面目以立於天下也。被，皮義翻。〕</font></font><font size=4px>使關羽屯江陵，張飛屯秭歸，</font><font size=4px color="#009090"><font size=4px>〔秭歸縣，屬南郡，唐之歸州。〕</font></font><font size=4px>諸葛亮據南郡，</font><font size=4px color="#009090"><font size=4px>〔南郡，本治江陵，吳得荊州，置南郡於江南；晉平吳，以江陵為南郡，以江南之南郡為南平郡。亮所據蓋江南之南郡也。〕</font></font><font size=4px>備自住孱陵，</font><font size=4px color="#009090"><font size=4px>〔孱，應劭音踐；師古士連翻。〕</font></font><font size=4px>權不得已召瑜還。及備西攻劉璋，權曰：「猾虜，乃敢挾詐如！」備留關羽守江陵，魯肅與羽鄰界；羽數生疑貳，肅常以歡好撫之。</font><font size=4px color="#009090"><font size=4px>〔數，所角翻。好，呼到翻。〕</font></font><font size=4px>

 　　及備已得益州，權令中司馬諸葛瑾從備求荊州諸郡。</font><font size=4px color="#009090"><font size=4px>〔時權署置諸將有別部司馬；則中司馬者，蓋中軍司馬也。瑾自長史轉中司馬，位任蓋不輕矣。瑾，渠吝翻。〕</font></font><font size=4px>備不許，曰：「吾方圖涼州，涼州定，乃盡以荊州相與耳。」權曰：「此假而不反，乃欲以虛辭引歲也。」</font><font size=4px color="#009090"><font size=4px>〔謂延引歲時也。孟子曰：久假而不歸，焉知其非有也。〕</font></font><font size=4px>遂置長沙、零陵、桂陽三郡長吏。</font><font size=4px color="#009090"><font size=4px>〔長，知兩翻。〕</font></font><font size=4px>關羽盡逐之。權大怒，遣呂蒙督兵二萬以取三郡。

 　　蒙移書長沙、桂陽，皆望風歸服，惟零陵太守郝普城守不降。</font><font size=4px color="#009090"><font size=4px>〔降，戶江翻；下同。〕</font></font><font size=4px>劉備聞之，自蜀親至公安，遣關羽爭三郡。孫權進住陸口，為諸軍節度；使魚肅將萬人屯益陽以拒羽；</font><font size=4px color="#009090"><font size=4px>〔益陽縣屬長沙郡。應劭曰：在益水之陽。輿堪志：今潭州安化縣，本漢益陽縣。杜佑曰：潭州益陽縣，漢故城在今縣東。宋白曰：益陽故城在今益陽縣東八十里，其城魯肅所築。〕</font></font><font size=4px>飛書召呂蒙，使捨零陵急還助肅。蒙得書，祕之，夜，召諸將授以方略；晨，當攻零陵，顧謂郝普故人南陽鄧玄之曰：「郝子太聞世間有忠義事，亦欲為之，而不知時也。</font><font size=4px color="#009090"><font size=4px>〔郝普，字子太。郝，呼各翻。〕</font></font><font size=4px>今左將軍在漢中為夏侯淵所圍，關羽在南郡，至尊身自臨之。彼方首尾倒縣，</font><font size=4px color="#009090"><font size=4px>〔縣，讀曰懸。〕</font></font><font size=4px>救死不給，豈有餘力復營此哉！今吾計力度慮而以攻此，</font><font size=4px color="#009090"><font size=4px>〔復，扶又翻。度，徒洛翻；下同。〕</font></font><font size=4px>曾不移日而城必破，城破之後，身死，何益於事，而令百歲老母戴白受誅，豈不痛哉！度此家不得外問，</font><font size=4px color="#009090"><font size=4px>〔此家，謂郝普也。〕</font></font><font size=4px>謂援可恃，故至於此耳。君可見之，為陳禍福。」</font><font size=4px color="#009090"><font size=4px>〔為，于偽翻。〕</font></font><font size=4px>玄之見普，具宣蒙意；普懼而出降。蒙迎，執其手與俱下船，語畢，出書示之，因拊手大笑。普見書，知備在公安而羽在益陽，凓恨入地。蒙留孫河，委以後事，</font><font size=4px color="#009090"><font size=4px>〔考異曰：按孫河已死，或他人同姓名耳。〕</font></font><font size=4px>即日引軍赴益陽。

 　　魯肅欲與關羽會語，諸將疑恐有變，議不可往。肅曰：「今日之事，宜相開譬。劉備負國，是非未決，羽亦何敢重欲干命！」乃邀羽相見，各駐兵馬步上，但諸將軍單刀俱會。肅因責數羽以不返三郡，</font><font size=4px color="#009090"><font size=4px>〔數，所具翻。〕</font></font><font size=4px>羽曰：「烏林之役，左將軍身在行間，戮力破敵，</font><font size=4px color="#009090"><font size=4px>〔即謂赤壁之戰也。行，戶剛翻。〕</font></font><font size=4px>豈得徒勞，無一塊土，而足下來欲收地邪！」</font><font size=4px color="#009090"><font size=4px>〔塊，苦潰翻。〕</font></font><font size=4px>肅曰：「不然。始與豫州覲於長阪，</font><font size=4px color="#009090"><font size=4px>〔事並見六十五卷十三年。〕</font></font><font size=4px>豫州之眾不當一校，</font><font size=4px color="#009090"><font size=4px>〔校，戶教翻。〕</font></font><font size=4px>計窮慮極，志勢摧弱，圖欲遠竄，</font><font size=4px color="#009090"><font size=4px>〔謂欲投吳巨也。〕</font></font><font size=4px>望不及此。主上矜愍豫州之身無有處所，不愛土地士民之力，使有所庇蔭以濟其患；而豫州私獨飾情，愆德墮好。</font><font size=4px color="#009090"><font size=4px>〔私獨，謂私其一己之所獨也。墮，讀曰隳。好，呼到翻；下同。〕</font></font><font size=4px>今已藉手於西州矣，</font><font size=4px color="#009090"><font size=4px>〔謂得益州，有以藉手也。〕</font></font><font size=4px>又欲翦并荊州之土，斯蓋凡夫所不忍行，而況整領人物之主乎！」羽無以答。會聞魏公操將攻漢中，</font><font size=4px color="#009090"><font size=4px>〔考異曰：備傳云「曹公定漢中，即引兵還耳。〕</font></font><font size=4px>劉備懼失益州，使使求和於權。權令諸葛瑾報命，更尋盟好。遂分荊州，以湘水為界：長沙、江夏、桂陽以東屬權，南郡、零陵、武陵以西屬備。</font><font size=4px color="#009090"><font size=4px>〔班志，湘水出零陵陽海山，至酃入江，過郡二，行二千五百三十里。吳、蜀分荊州，長沙、桂陽、零陵、武陵以湘水為界耳；南郡、江夏各自依其郡界。夏，戶雅翻。〕</font></font><font size=4px>諸葛瑾每奉使至蜀，</font><font size=4px color="#009090"><font size=4px>〔使，疏吏翻。〕</font></font><font size=4px>與其弟亮但公會相見，退無私面。

 　　秋，七月，魏公操至陽平。</font><font size=4px color="#009090"><font size=4px>〔水經註：濜水發武都氐中，南逕張魯城東。城因崤嶺，周迴五里；東臨峻谷，杳然百尋；西、北二面，連峰接崖，莫究其極；從南為盤道，登陟二里有餘。庾仲雍謂山為白馬塞，東對白馬城，一名陽平關。濜水南流入沔，謂之濜口。或曰：陽平關，即今興元百牢關是也。杜佑曰：陽平關，在漢中褒城縣西北。〕</font></font><font size=4px>張魯欲舉漢中降，</font><font size=4px color="#009090"><font size=4px>〔降，戶江翻；下同。〕</font></font><font size=4px>其弟衛不肯，率眾數萬人拒關堅守，橫山築城十餘里。初，操承涼州從事及武都降人之辭，說「張魯易攻，</font><font size=4px color="#009090"><font size=4px>〔易，以豉翻。〕</font></font><font size=4px>陽平城下南北山相遠，</font><font size=4px color="#009090"><font size=4px>〔遠，于願翻。〕</font></font><font size=4px>不可守也」，信以為然。 及往臨履，不如所聞，乃歎曰；「他人商度，</font><font size=4px color="#009090"><font size=4px>〔度，徒洛翻。〕</font></font><font size=4px>少如人意。」</font><font size=4px color="#009090"><font size=4px>〔少，詩沼翻。〕</font></font><font size=4px>攻陽平山上諸屯，山峻難登，既不時拔，士卒傷夷者多，軍食且盡， 操意沮，便欲拔軍截山而還，</font><font size=4px color="#009090"><font size=4px>〔沮，在呂翻。截山者，防其追尾也。還，從宣翻，又如字；下同。〕</font></font><font size=4px>遣大將軍夏侯惇、將軍許褚呼山上兵還。會前軍夜迷惑，誤入張 衛別營，營中大驚退散。侍中毗、主簿劉曄等在兵後，語惇、褚，</font><font size=4px color="#009090"><font size=4px>〔語，牛倨翻。〕</font></font><font size=4px>言「官兵已據得賊要屯，賊已散走」，猶不信之。惇前自見，乃還白操，進兵攻衛，衛等夜遁。</font><font size=4px color="#009090"><font size=4px>〔考異曰：武帝紀曰：「公至陽平，張魯使弟衛等據關，攻之不拔，乃引還。賊守備解散，公乃密遣解剰等乘險夜襲，大破之。」劉曄傳曰：「太祖欲還，令曄督後諸軍。曄策魯可克，馳白太祖，不如致攻，遂進兵，魯乃奔走。」郭頒世語：「魯遣五官掾降，弟衛拒王師不得進。魯走巴中。軍糧盡，太祖將還。西曹掾郭諶曰：『魯已降，留使既未反，衛雖不同，作攜可攻。縣軍深入以進必克，退必不免。』太祖疑之。夜有野麋數千，突壞衛營，軍大驚，高祚等誤與衛眾遇，衛以為大軍見掩，遂降。」魏名臣奏載楊暨表曰：「武皇帝征張魯，以十萬之眾，身親臨履。張衛之守，蓋不足言。地險守易，雖有精兵虎將，勢不能施。對兵三日，欲抽軍還。天祚大魏，魯守自壞，因以定之。」又載董昭表。其「承涼州」以下，皆昭表所述，必得實。今從之。〕</font></font><font size=4px>

 　　張魯聞陽平已陷，欲降，閻圃曰：「今以迫 往，功必輕；不如依杜濩赴朴胡，</font><font size=4px color="#009090"><font size=4px>〔杜濩，賨邑侯也。朴胡，巴七姓夷王也。余據板楯蠻渠帥有羅、朴、督、鄂、度、夕、龔七姓，不輸租賦，此所謂七姓夷王也。 其餘戶歲入賨錢，口四十，故有賨侯。孫盛曰：朴，音浮；濩，音戶。〕</font></font><font size=4px>與相拒，然後委質，</font><font size=4px color="#009090"><font size=4px>〔質，如字。〕</font></font><font size=4px>功必多。」乃奔南山人巴中。</font><font size=4px color="#009090"><font size=4px>〔今興元府，古漢中之地也。興元之南有大行路，通於巴州。其路險峻，三日而達于山頂。其絕高處謂之「孤雲、兩角，去天一握。」孤雲、兩角，二山名也；今巴州漢巴郡宕渠縣之北界也。三巴之地，此居其中，謂之中巴。巴之北境有米倉山，下視興元，實孔道也。〕</font></font><font size=4px>左右欲悉燒寶貨倉庫，魯曰：「本欲歸命國家，而意未得達。今之走避銳鋒，非有惡意。寶貨倉庫，國家之有。」遂封藏而去。操入南鄭，</font><font size=4px color="#009090"><font size=4px>〔南鄭縣，漢中郡治所。〕</font></font><font size=4px>甚嘉之，又以魯本有善意，遣人忍喻之。

 　　丞相主簿司馬懿言於操曰：「劉備以詐力虜劉璋，蜀人未附，而遠爭江陵，此機不可失也。今克漢中，益州震動，進兵臨之，勢必瓦解。聖人不能違時，亦不可失時也。」操曰：「人苦無足，既得隴，復望蜀邪！」</font><font size=4px color="#009090"><font size=4px>〔光武詔岑彭等曰：「人苦不知足，既得隴，復望蜀。」〕</font></font><font size=4px>劉曄曰：「劉備，人傑也，有度而遲；得蜀日淺，蜀人未恃也。今破漢中，蜀人震恐，其勢自傾。以公之神明，因其傾而壓之，無不克也。若少緩之，諸葛亮明於治國而為相，關羽、張飛勇冠三軍而為將，</font><font size=4px color="#009090"><font size=4px>〔少，詩沼翻。治，直之翻。相，息亮翻。冠，古玩翻。將，即亮翻；下同。〕</font></font><font size=4px>蜀民既定，據險守要，則不可犯矣。今不取，必為後憂。」操不從。居七日，蜀降者說「蜀中一日數十驚，守將雖斬之而不能安也。」</font><font size=4px color="#009090"><font size=4px>〔考異曰：劉曄傳云「備雖斬之」，按備傳云：「備下公安，聞曹公定漢中，乃還。」如此，則備時猶在公安也。〕</font></font><font size=4px>操問曄曰：「今尚可擊不﹖」</font><font size=4px color="#009090"><font size=4px>〔不，讀曰否。〕</font></font><font size=4px>曄曰：「今已小定，未可擊也。」</font><font size=4px color="#009090"><font size=4px>〔七日之間，何以遽謂之小定﹖曄蓋窺覘備之守蜀有不可犯者，故為此言以對操焉耳。〕</font></font><font size=4px>乃還。以夏侯淵為都護將軍，</font><font size=4px color="#009090"><font size=4px>〔都護將軍，以盡護諸將而立號；光武始以命賈復。〕</font></font><font size=4px>督郃、徐晃等守漢中；以丞相長史杜襲為駙馬都尉，留督漢中事。襲綏懷開導，百姓自樂出徙洛、鄴者八萬餘口。</font><font size=4px color="#009090"><font size=4px>〔樂，音洛。〕</font></font><font size=4px>

 　　八月，孫權率眾十萬圍合肥。時張遼、李典、樂進將七千餘人屯合肥；魏公操之征張魯也，為教與合肥護軍薛悌，署函邊曰：「賊至，乃發。」及權至，發教，教曰：「若孫權至者，張、李將軍出戰，樂將軍守，護軍勿得與戰。」</font><font size=4px color="#009090"><font size=4px>〔操以遼、典勇銳，使之戰；樂進持重，使之守；薛悌文吏也，使勿得與戰。〕</font></font><font size=4px>諸將以眾寡不敵，疑之。張遼曰：「公遠征在外，比救至，彼破我心矣。</font><font size=4px color="#009090"><font size=4px>〔比，必寐翻。〕</font></font><font size=4px>是以指及其未合逆擊之，折其盛勢，以安眾心，然後可守也。」進等莫對。遼怒曰：「成敗之機，在此一戰。諸君若疑，遼將獨決之。」</font><font size=4px color="#009090"><font size=4px>〔欲獨出戰也。〕</font></font><font size=4px>李典素與遼不睦，慨然曰：「此國家大事，顧君計何如耳，吾可以私憾而忘公義乎！請從君而出。」於是遼夜募敢從士，得八百人，椎牛犒饗。</font><font size=4px color="#009090"><font size=4px>〔犒，苦到翻。〕</font></font><font size=4px>明旦，遼被甲持戟，先登陷陳，殺數十人，斬二大將，大呼自名，</font><font size=4px color="#009090"><font size=4px>〔陳，讀曰陣。呼，火故翻。〕</font></font><font size=4px>衝壘入至權麾下。權大驚，不知所為，走登高冢，以長 戟自守。遼叱權下戰，權不敢動，望見遼所將眾少，乃聚圍遼數重。</font><font size=4px color="#009090"><font size=4px>〔少，詩沼翻。重，直龍翻。〕</font></font><font size=4px>遼急擊圍開，將麾下數十人得出。餘眾號呼曰：「將軍棄我乎 ﹖」</font><font size=4px color="#009090"><font size=4px>〔號，戶高翻。〕</font></font><font size=4px>遼復前</font><span class="h"><font size=4px>【章：甲十一行本「前」作「還」；乙十一行本同；退齋校同。】</font></font><font size=4px>突圍，拔出餘眾。</font><font size=4px color="#009090"><font size=4px>〔復，扶又翻；下同。〕</font></font><font size=4px>權人馬皆披靡，無敢當 者。</font><font size=4px color="#009090"><font size=4px>〔披，普靡翻。〕</font></font><font size=4px>自旦戰至日中，吳人奪氣。乃還脩守備，眾心遂安。

 　　權守合肥十餘日，城不可拔，徹軍還。兵皆就路，權與諸將在逍遙津北，</font><font size=4px color="#009090"><font size=4px>〔水經註：合肥東有逍遙津，水上舊有梁。〕</font></font><font size=4px>張遼覘望知之， </font><font size=4px color="#009090"><font size=4px>〔覘，丑廉翻，又丑艷翻。〕</font></font><font size=4px>即將步騎奄至。甘寧與呂蒙等力戰扞敵，凌統率親近扶權出圍，復還與遼戰，左右盡死，身亦被創，度權已免，乃還，</font><font size=4px color="#009090"><font size=4px>〔被，皮義翻。 創，初良翻。度，徒洛翻。〕</font></font><font size=4px>權乘駿馬上津橋，</font><font size=4px color="#009090"><font size=4px>〔上，時掌翻。〕</font></font><font size=4px>橋南已徹，丈餘無板；親近監谷利在馬後，</font><font size=4px color="#009090"><font size=4px>〔親近監，官也。谷，姓也；利，名也。江表傳曰：谷 利者，本左右給使也，以詌直為親近監。〕</font></font><font size=4px>使權持鞍緩控，</font><font size=4px color="#009090"><font size=4px>〔控，即馬鞚。〕</font></font><font size=4px>利於後著鞭以助馬勢，</font><font size=4px color="#009090"><font size=4px>〔著，陟略翻。〕</font></font><font size=4px>遂得超渡。賀齊率三千人在津南迎權，權由是得免。

 　　權入大船宴飲，賀齊下席涕泣曰：「至尊人主，常當持重，今日之事，幾致禍敗。群下震怖，</font><font size=4px color="#009090"><font size=4px>〔幾居布翻。怖，普布翻。〕</font></font><font size=4px>若無天地，願以此為終身之誡！」權自前收其淚曰：「大凓，</font><font size=4px color="#009090"><font size=4px>〔權凓謝賀齊也。〕</font></font><font size=4px>謹已刻心，非但書紳也。」</font><font size=4px color="#009090"><font size=4px>〔論語，子張問於孔子，以孔子之言書諸紳。故以答賀齊。〕</font></font><font size=4px>

 　　九月，巴、賨夷帥朴胡、杜濩、任約，各舉其眾來附。</font><font size=4px color="#009090"><font size=4px>〔賨，臧宗翻。帥，所類翻。〕</font></font><font size=4px>於是分巴郡，以胡為巴東太守，濩為巴西太守，約為巴郡太守，皆封列侯。</font><font size=4px color="#009090"><font size=4px>〔後三人皆為劉備所破。〕</font></font><font size=4px>

 　　冬，十月，始置名號侯以賞軍功。</font><font size=4px color="#009090"><font size=4px>〔魏書曰：置名號爵十八級，關中侯爵十七級，皆金印、紫綬。又置關內外候十六級，銅印、龜紐、墨綬。皆不食租。裴松之曰：今之虛封，蓋自此始。〕</font></font><font size=4px>

 　　十一月，張魯將家屬出降。</font><font size=4px color="#009090"><font size=4px>〔降，戶江翻；下同。〕</font></font><font size=4px>魏公操逆拜魯鎮南將軍，待以客禮，封閬中侯，</font><font size=4px color="#009090"><font size=4px>〔賢曰：閬中縣，屬巴郡，今隆州。余據隆州後避唐玄宗諱改為閬州。杜佑曰：閬中，今閬州城。閬，音浪。〕</font></font><font size=4px>邑萬戶。封魯五子及閻圃等皆為列侯。

 　　習鑿齒論曰：「閻圃諫魯勿王，</font><font size=4px color="#009090"><font size=4px>〔事見六十四卷建安六年。〕</font></font><font size=4px>而曹公追封之，將來之人，孰不思順！塞其本源而末流自止，</font><font size=4px color="#009090"><font size=4px>〔塞，悉則翻。〕</font></font><font size=4px>其此之謂歟！若乃不明於此而重焦爛之功，</font><font size=4px color="#009090"><font size=4px>〔此引前書徐福焦頭爛額事，見二十五卷漢宣帝地節四年。〕</font></font><font size=4px>豐爵厚賞止於死戰之士，則民利於有亂，俗競於殺伐，阻兵杖力，</font><font size=4px color="#009090"><font size=4px>〔杖，除兩翻。〕</font></font><font size=4px>干戈不戢矣。曹公之此封，可謂知賞罰之本矣。

 　　程銀、侯選、龐岿皆隨魯降。</font><font size=4px color="#009090"><font size=4px>〔程銀、侯選，關中部帥也；龐岿，馬超將也：渭南、冀城之敗，皆奔張魯。岿，古德字。〕</font></font><font size=4px>魏公操復銀、選官爵，拜岿立義將軍。

 　　張魯之走巴中也，黃權言於劉備曰：「若失漢中，則三巴不振，此為割蜀之股臂也。」</font><font size=4px color="#009090"><font size=4px>〔三巴，巴東、巴西、巴郡也。〕</font></font><font size=4px>備乃以權為護軍，率諸將迎魯；魯已降，權遂擊朴胡、杜濩、任約，破之。 魏公操使張郃督諸軍徇三巴，欲徙其民於漢中，進軍宕渠。</font><font size=4px color="#009090"><font size=4px>〔宕渠縣，本屬巴郡，時屬巴西郡。賢曰：宕渠故城，在今渠州流江縣東北。杜佑曰：俗號車騎城是也。 宋白曰：宕渠城，漢車騎將軍馮緄增修，俗名車騎城。師古曰：宕，音徒浪翻。〕</font></font><font size=4px>劉備使巴西太守張飛與郃相拒，五十餘日，飛襲擊郃，大破之。郃走還南鄭，備亦還成都。

 　　操徙出故韓遂、馬超等兵五千餘人，使平難將軍殷署等督領，</font><font size=4px color="#009090"><font size=4px>〔平難將軍，曹氏所置。難，乃旦翻。〕</font></font><font size=4px>以扶風太守趙儼為關中護軍。操使儼發千二百兵助漢中守禦，殷署督送之，行者不樂。</font><font size=4px color="#009090"><font size=4px>〔樂，音洛。〕</font></font><font size=4px>儼護送至斜谷口，</font><font size=4px color="#009090"><font size=4px>〔斜，余遮翻。谷，音浴，又古祿翻。〕</font></font><font size=4px>還，未至營，署軍叛亂。儼自隨步騎百五十人，皆叛者親黨也，聞之，各驚，被甲持兵，</font><font size=4px color="#009090"><font size=4px>〔被，皮義翻。〕</font></font><font size=4px>不復自安。</font><font size=4px color="#009090"><font size=4px>〔復，扶又翻。〕</font></font><font size=4px>儼徐喻以成敗，慰勵懇切，皆慷慨曰：「死生當隨護軍，不敢有二！」前到諸營，各召料簡諸姦結叛者</font><font size=4px color="#009090"><font size=4px>〔料，音聊，量度也，理也。〕</font></font><font size=4px>八百餘人，散在原野。儼下令：惟取其造謀魁率治之，</font><font size=4px color="#009090"><font size=4px>〔率，讀曰帥，所類翻。治，直之翻。〕</font></font><font size=4px>餘一不問；郡縣所收送皆放遣，乃即相率還降。儼密白：「宜遣將詣大營，</font><font size=4px color="#009090"><font size=4px>〔大營，謂操營也。將，讀如字，送也。〕</font></font><font size=4px>請舊兵鎮守關中。」魏公操遣將軍劉柱將二千人往，當須到乃發遣。俄而事露，諸營大駭，不可安諭。</font><font size=4px color="#009090"><font size=4px>〔不可以言語諭之使安帖也。〕</font></font><font size=4px>儼遂宣言；「當差留新兵之溫厚者千人，鎮守關中，</font><font size=4px color="#009090"><font size=4px>〔差，初皆翻，擇也。〕</font></font><font size=4px>其餘悉遣東。」</font><font size=4px color="#009090"><font size=4px>〔遣之東赴操營。〕</font></font><font size=4px>便見主者內諸營兵名籍，立差別之。</font><font size=4px color="#009090"><font size=4px>〔主者，主兵籍者也。差，初皆翻，擇也，又初加翻，言以等差別異之也。別，彼列翻，分也，異也。〕</font></font><font size=4px>留者意定，與儼同心，其當去者亦不敢動。儼一日盡遣上道，</font><font size=4px color="#009090"><font size=4px>〔上，時掌翻。〕</font></font><font size=4px>因使所留千人分布羅落之。</font><font size=4px color="#009090"><font size=4px>〔分布於行者之間，羅列而遮落之也。〕</font></font><font size=4px>東兵尋至，</font><font size=4px color="#009090"><font size=4px>〔東兵，劉柱所將之兵也。〕</font></font><font size=4px>乃復脅諭，</font><font size=4px color="#009090"><font size=4px>〔復，扶又翻。〕</font></font><font size=4px>并徙千人，令相及共東。凡所全致二萬餘口。

 　　二十一年（丙申、二一六）

 　　春，二月，魏公操還鄴。

 　　夏，五月，進魏公操爵為王。

 　　初，中尉崔琰薦鉅鹿楊訓於操，</font><font size=4px color="#009090"><font size=4px>〔中尉，秦官，漢因之，至武帝改為執金吾。今操復置中尉，實則漢執金吾之職也。〕</font></font><font size=4px>操禮辟之。及操進爵，訓發表稱頌功德。或笑訓希世浮偽，謂琰為失所舉。琰從訓取表草視之，與訓書曰：「省表事佳耳，</font><font size=4px color="#009090"><font size=4px>〔省，悉景翻。〕</font></font><font size=4px>時乎，時乎！會當有變。」時琰本意，譏論者好譴呵而不尋情理也。</font><font size=4px color="#009090"><font size=4px>〔好，呼到翻。〕</font></font><font size=4px>時有與琰宿不平者，白「琰傲世怨謗，意旨不遜」，</font><font size=4px color="#009090"><font size=4px>〔以「會當有變」為意旨不遜。〕</font></font><font size=4px>操怒，收琰付獄，髡為徒隸。前白琰者復白之云：「琰為徒，對賓客鹁須直視，</font><font size=4px color="#009090"><font size=4px>〔鹁須，卷鬚也；直視者，目不他矚也。復扶又翻；下同。〕</font></font><font size=4px>若有所瞋。」</font><font size=4px color="#009090"><font size=4px>〔瞋，昌真翻，怒目也。〕</font></font><font size=4px>遂賜琰死。

 　　尚書僕射毛玠傷琰無辜，心不悅。人復白玠怨謗，操收玠付獄，侍中桓階、和洽皆為陳理，</font><font size=4px color="#009090"><font size=4px>〔為，于偽翻。〕</font></font><font size=4px>操不聽。階求按實其事。王曰：「言事者白，玠不但謗吾也，乃復為崔琰觖望。</font><font size=4px color="#009090"><font size=4px>〔觖有二音：音窺瑞翻者，望也，言有所覬望也；音古穴翻者，怨望也。此當從入聲。〕</font></font><font size=4px>此捐君臣恩義，妄為死友怨歎，</font><font size=4px color="#009090"><font size=4px>〔死友，言其北公而相為死也。為，于偽翻。〕</font></font><font size=4px>殆不可忍也。」洽曰：「如言事者言，玠罪過深重，非天地所覆載，</font><font size=4px color="#009090"><font size=4px>〔覆，敷又翻。〕</font></font><font size=4px>臣非敢曲理玠以枉大倫也，</font><font size=4px color="#009090"><font size=4px>〔孟子曰：內則父子，外則君臣，人之大倫也。〕</font></font><font size=4px>以玠歷年荷寵，</font><font size=4px color="#009090"><font size=4px>〔荷，下可翻。〕</font></font><font size=4px>剛直忠公，為眾所憚，不宜有此。然人情難保，要宜考覈，兩驗其實。今聖恩不忍致之于理，更使曲直之分不明。」</font><font size=4px color="#009090"><font size=4px>〔分，扶問翻。〕</font></font><font size=4px>操曰：「所以不考，欲兩全玠及言事者耳。」洽對曰：「玠信有謗主之言，當肆之市朝；</font><font size=4px color="#009090"><font size=4px>〔論語：子服景伯曰：吾力猶能肆諸市朝。應劭曰：大夫以上尸諸市。朝，直遙翻。〕</font></font><font size=4px>若玠無此言，言事者加誣大臣以誤主聽，不加檢覈，臣竊不安。」操卒不窮治，</font><font size=4px color="#009090"><font size=4px>〔卒，子恤翻。治，直之翻；下同。〕</font></font><font size=4px>玠遂免黜，終於家。

 　　是時西曹掾沛國丁儀用事，玠之獲罪，儀有力焉；群下畏之側目。尚書僕射何夔及東曹屬東莞徐奕</font><font size=4px color="#009090"><font size=4px>〔東莞縣屬琅琊國，春秋之鄆邑也；晉置東莞郡；唐密州莒縣即其地也。莞，姑丸翻。〕</font></font><font size=4px>獨不事儀，儀譖奕，出為魏郡太守，</font><font size=4px color="#009090"><font size=4px>〔操既居鄴，建安十七年，割河內之蕩陰、朝歌、林慮，東郡之衛國、頓丘、東武陽、發干，鉅鹿之癭陶、曲陽、南和，廣平之廣平、任，趙國之襄國、邯鄲、易陽，以益魏郡。十八年，分置東、西都尉。此以自相府掾屬補郡為出。〕</font></font><font size=4px>賴桓階左右之得免。</font><font size=4px color="#009090"><font size=4px>〔左右，讀曰佐佑。〕</font></font><font size=4px>尚書傅選謂何夔曰：「儀已害毛玠，子宜少下之。」夔曰：「為不義，適足害其身，焉能害人！</font><font size=4px color="#009090"><font size=4px>〔少，詩沼翻。下，遐稼翻。焉，於虔翻。〕</font></font><font size=4px>且懷姦佞之心，立於明朝，其得久乎！」</font><font size=4px color="#009090"><font size=4px>〔為丁儀被誅張本。朝，直遙翻。〕</font></font><font size=4px>

 　　崔琰從弟林，</font><font size=4px color="#009090"><font size=4px>〔從，才用翻。〕</font></font><font size=4px>嘗與陳群共論冀州人士，稱琰為首，群以智不存身貶之。林曰：「大丈夫為有邂逅耳，</font><font size=4px color="#009090"><font size=4px>〔邂，下懈翻。逅，戶茂翻。〕</font></font><font size=4px>即如卿諸人，良足貴乎！」

 　　五月，己亥朔，日有食之。

 　　代郡烏桓三大人皆稱單于，</font><font size=4px color="#009090"><font size=4px>〔代郡烏桓單于：其一曰普廬，其二曰無臣氐，其三則未之聞也。〕</font></font><font size=4px>恃力驕恣，太守不能治。魏王操以丞相倉曹屬裴潛為太守，</font><font size=4px color="#009090"><font size=4px>〔漢公府有倉曹，有掾，有屬，主倉穀事。〕</font></font><font size=4px>欲授以精兵。潛曰：「單于自知放橫日久，</font><font size=4px color="#009090"><font size=4px>〔橫，戶孟翻。〕</font></font><font size=4px>今多將兵往，必懼而拒境，少將則不見撣，宜以計謀圖之。」遂單車之郡，單于驚喜。潛撫以恩威，單于讋服。</font><font size=4px color="#009090"><font size=4px>〔讋，質涉翻。〕</font></font><font size=4px>

 　　初，南匈奴久居塞內，</font><font size=4px color="#009090"><font size=4px>〔南匈奴自光武建武二十六年即入居塞內。〕</font></font><font size=4px>與編戶大同而不輸貢賦。議者死其戶口滋蔓，浸難禁制，宜豫為之防。秋，七月，南單于呼廚泉入朝于魏，</font><font size=4px color="#009090"><font size=4px>〔朝，直遙翻。〕</font></font><font size=4px>魏王操因留之於鄴，使右賢王寸卑監其國。</font><font size=4px color="#009090"><font size=4px>〔監，古銜翻；下同。〕</font></font><font size=4px>單于歲給綿、絹、錢、穀如列侯，子孫傳襲其號。分其眾為五部，各立其貴人為帥，</font><font size=4px color="#009090"><font size=4px>〔分為左、右、前、後、中五部，分居并州諸郡，而監國者居平陽。帥，所類翻。〕</font></font><font size=4px>選漢人為司馬以監督之。

 　　八月，魏以大理鍾繇為相國。

 　　冬，十月，魏王操治兵擊孫權；十一月，至譙。 
</font><!--/HTMLBUILERPART0--><font size=4px>