<font size=4px>　　後周紀四</font><font size=4px color="#009090"><font size=4px>〔起柔兆執徐（丙辰）三月，盡強圉大荒落（丁巳），凡一年有奇。〕</font></font><font size=4px>

 　　世宗睿武孝文皇帝中

 　　顯德三年（丙辰、九五六）

 　　1三月，甲午朔，上行視水寨，至淝橋，</font><font size=4px color="#009090"><font size=4px>〔行，下孟翻淝橋，於淝水上為橋也。〕</font></font><font size=4px>自耳一石，馬上持之至寨以供禄，從官過橋者人齎一石。</font><font size=4px color="#009090"><font size=4px>〔禄，與砲同，音普豹翻。從，才用翻。齎，牋西翻。〕</font></font><font size=4px>太祖皇帝乘皮船入壽春壕中，城上發連弩射之，</font><font size=4px color="#009090"><font size=4px>〔皮船，縫牛皮為之。連弩，即今之划車弩也。射，而亦翻。〕</font></font><font size=4px>矢大如屋椽；牙將館陶張瓊遽以身蔽之，矢中瓊髀，</font><font size=4px color="#009090"><font size=4px>〔椽，重緣翻。中，竹仲翻。髀，部禮翻。〕</font></font><font size=4px>死而復蘇。鏃著骨不可出，</font><font size=4px color="#009090"><font size=4px>〔著，直略翻。〕</font></font><font size=4px>瓊飲酒一大飜，令人破骨出之，流血數升，神色自若。</font><font size=4px color="#009090"><font size=4px>〔史言張瓊之勇。後太祖登極，遂以瓊總侍衛親兵。〕</font></font><font size=4px>

 　　唐主復以右僕射孫晟為司空，</font><font size=4px color="#009090"><font size=4px>〔復，扶又翻。〕</font></font><font size=4px>遣與禮部尚書王崇質奉表入見，稱：「自天祐以來，</font><font size=4px color="#009090"><font size=4px>〔見，賢遍翻。天祐，唐昭宗年號。〕</font></font><font size=4px>海內分崩，或跨據一方，或遷革異代，</font><font size=4px color="#009090"><font size=4px>〔跨據一方，謂四方割據之國。遷革異代，謂中國數易主也。〕</font></font><font size=4px>臣紹襲先業，奄有江表，顧以瞻烏未定，附鳳何從！</font><font size=4px color="#009090"><font size=4px>〔詩曰：瞻烏爰止，于誰之屋。漢耿純曰，攀龍鱗，附鳳冀。此言未見真主，則無從而歸附也。〕</font></font><font size=4px>今天命有歸，聲教遠被，</font><font size=4px color="#009090"><font size=4px>〔被，皮義翻。〕</font></font><font size=4px>願比兩浙、湖南，仰奉正朔，謹守土疆，</font><font size=4px color="#009090"><font size=4px>〔兩浙自錢鏐以來，湖南自馬殷以來，皆奕世奉事中國。〕</font></font><font size=4px>乞收薄伐之威，</font><font size=4px color="#009090"><font size=4px>〔薄，迫也。有鍾鼓曰伐。詩云：薄伐西戎。又云：薄伐玁狁。〕</font></font><font size=4px>赦其後服之罪，首於下國，俾作外臣，則柔遠之德，云誰不服！」又獻金千兩，銀十萬兩，羅綺二千匹。晟謂馮延己曰：「此行當在左相，</font><font size=4px color="#009090"><font size=4px>〔唐以馮延己為左僕射，位在孫晟上，故晟云然。〕</font></font><font size=4px>晟若辭之，則負先帝。」既行，知不免，中夜，歎息謂崇質曰：「君家百口，宜自為謀。吾思之熟矣，終不負永陵一培土，餘無所知！」</font><font size=4px color="#009090"><font size=4px>〔永陵者，唐主父昇墓也。培，蒲枚翻。唐陸龜蒙築城詞：「城上一培土，手中千萬杵。」則培土以益土為義。一培土，猶言益一畚土也；又薄口翻。說文曰：培塿，小冢也。歐史作「一抔土」。〕</font></font><font size=4px></font><span class="h"><font size=4px>【章：乙十一行本正作「抔」；孔本同。】</font></font><font size=4px>

 　　2南漢甘泉宮使林延遇，陰險多計數，南漢主倚信之；誅滅諸弟，皆延遇之謀也。</font><font size=4px color="#009090"><font size=4px>〔南漢主誅諸弟事並見前。〕</font></font><font size=4px>乙未卒，國人相賀。延遇病甚，薦內給事龔澄樞自代，南漢主即日握澄樞知承宣院及內侍省。澄樞，番禺人也。</font><font size=4px color="#009090"><font size=4px>〔龔澄樞繼林延遇用事，南漢遂亡矣。番，音潘。禺，魚容翻，又音愚。〕</font></font><font size=4px>

 　　3光，舒，黃招安巡檢使、行光州刺史何超以安、隨、申、蔡四州兵數萬攻光州。</font><font size=4px color="#009090"><font size=4px>〔九域志：光州，西南至安州六百里。隨州，東至安州二百四十里，東北至申州二百五十里。申州，東至光州二百五十五里。光州，北至蔡州二百五十里。蓋以鄰郡之兵環而攻之。〕</font></font><font size=4px>丙申，超奏唐光州刺史張紹棄城走，都監張承翰以城降。

 　　丁酉，行舒州刺史郭令圖拔舒州，唐蘄州將李福殺其知州王承巂，舉州來降。遣六宅使齊藏珍攻黃州。</font><font size=4px color="#009090"><font size=4px>〔九域志：舒州，西至蘄州二百九十八里。蘄州，西至黃州二百一十里。三州皆瀕江。〕</font></font><font size=4px>

 　　4彰武留後李彥頵，性貪虐，</font><font size=4px color="#009090"><font size=4px>〔頵，於倫翻。〕</font></font><font size=4px>部民與羌胡作亂，攻之。上召彥頵還朝。</font><font size=4px color="#009090"><font size=4px>〔自延州召還。還，從宣翻，又如字。朝，直遙翻。〕</font></font><font size=4px>

 　　5秦、鳳之奀也，</font><font size=4px color="#009090"><font size=4px>〔事見上卷上年。〕</font></font><font size=4px>上赦所俘蜀兵以隸軍籍，</font><font size=4px color="#009090"><font size=4px>〔五代會要：顯德二年十二月，以新收秦、鳳州所擒川軍署為懷恩軍，所謂隸軍籍也。〕</font></font><font size=4px>從征淮南，復亡降于唐。</font><font size=4px color="#009090"><font size=4px>〔復，扶又翻。〕</font></font><font size=4px>癸卯，唐主表獻百五十人；上悉命斬之。

 　　6舒州人逐郭令圖，鐵騎都指揮使洛陽王審琦選輕騎夜襲舒州，復取之，令圖乃得歸。</font><font size=4px color="#009090"><font size=4px>〔得復歸舒州。〕</font></font><font size=4px>

 　　7馬希崇及王延政之子繼沂皆在揚州；詔撫存之。</font><font size=4px color="#009090"><font size=4px>〔楚、閩世事中國，其後為南唐所俘，囚於揚州，周得揚州，故撫存之。〕</font></font><font size=4px>

 　　8丙午，孫晟等至上所。</font><font size=4px color="#009090"><font size=4px>〔至行在所也。〕</font></font><font size=4px>庚戌，上遣中使以孫晟詣壽春城下，</font><span class="h"><font size=4px>【章：十二行本「下」下有「示劉仁贍」四字；乙十一行本同；孔本同；退齋校同。】</font></font><font size=4px>且招諭之。仁贍見晟，戎服拜於城上。</font><font size=4px color="#009090"><font size=4px>〔以邊帥見宰相禮拜晟。〕</font></font><font size=4px>晟謂仁贍曰：「君受國厚恩，不可開門納寇。」上聞之，甚怒，晟曰：「臣為</font><span class="h"><font size=4px>【章：十二行本「為」下有「唐」字；乙十一行本同；孔本同；退齋校同。】</font></font><font size=4px>宰相，豈可教節度使外叛邪！」上乃釋之。</font><font size=4px color="#009090"><font size=4px>〔孫晟之辭直，周世宗亦何以罪之！〕</font></font><font size=4px>

 　　9唐主使李德明、孫晟言於上，請去帝號，</font><font size=4px color="#009090"><font size=4px>〔去，羌呂翻。〕</font></font><font size=4px>割壽、濠、泗、楚、光、海六州之地。</font><font size=4px color="#009090"><font size=4px>〔六州之地皆瀕淮，周既得之，則唐失長淮之險。藉使周從唐之請而罷兵，江北之地他日亦不能守矣。〕</font></font><font size=4px>仍歲輸金帛百萬以求罷兵。</font><font size=4px color="#009090"><font size=4px>〔輸，春遇翻。〕</font></font><font size=4px>上以淮南之地已半為周有，諸將捷奏日至，欲盡得江北之地，不許。德明見周兵日進，奏稱：「唐主不知陛下兵力如此之盛，願寬臣五日之誅，得歸白唐主，盡獻江北之地。」上乃許之。晟因奏遣王崇質與德明俱歸。</font><font size=4px color="#009090"><font size=4px>〔王崇質副孫晟來使。〕</font></font><font size=4px>上遣供奉官安弘道送德明等歸金陵，賜唐主書，其略曰：「但存帝號，何爽歲寒！</font><font size=4px color="#009090"><font size=4px>〔爽，差也。言歲寒知松柏之後彫，此約不差也。許唐主自帝江南。〕</font></font><font size=4px>儻堅事大之心，終不迫人于險。」又曰：「俟諸郡之悉來，</font><font size=4px color="#009090"><font size=4px>〔謂江北諸郡也。〕</font></font><font size=4px>即大軍之立罷。言盡於此，更不煩云；</font><font size=4px color="#009090"><font size=4px>〔煩，勞也。言更不勞云云也。〕</font></font><font size=4px>苟曰未然，請從茲絕。」又賜其將相書，使熟議而來。唐主復上表謝。</font><font size=4px color="#009090"><font size=4px>〔復，扶又翻。上，時掌翻。〕</font></font><font size=4px>

 　　李德明盛稱上威德及甲兵之強，勸唐主割江北之地；唐主不悅。宋齊丘以割地為無益；德明輕佻，言多過實，國人亦不之信。</font><font size=4px color="#009090"><font size=4px>〔佻，土彫翻。國人，謂南唐通國之人。史言誕妄之士雅不足以孚乎人，不惟喪身，且誤國事。〕</font></font><font size=4px>樞密使陳覺、副使李徵古素惡德明與孫晟，</font><font size=4px color="#009090"><font size=4px>〔惡，烏路翻。〕</font></font><font size=4px>使王崇質異其言，因譖德明於唐主曰：「德明賣國求利。」唐主大怒，斬德明於市。</font><font size=4px color="#009090"><font size=4px>〔為鍾謨為李德明脩怨張本。〕</font></font><font size=4px>

 　　10吳程攻常州，破其外郭，執唐常州團練使趙仁澤，送于錢唐。仁澤見吳越王弘俶不拜，責以負約；</font><font size=4px color="#009090"><font size=4px>〔唐與吳越本通好，而吳越以周之命而攻唐，故責其負約。〕</font></font><font size=4px>弘俶怒，決其口至耳。元德昭憐其忠，為傅良藥，得不死。</font><font size=4px color="#009090"><font size=4px>〔唐非無忠臣也，不能用耳。為偽翻。〕</font></font><font size=4px>

 　　唐主以吳越兵在常州，恐其侵逼潤州，</font><font size=4px color="#009090"><font size=4px>〔九域志：常州，西北至潤州一百七十一里。〕</font></font><font size=4px>以宣、潤大都督燕王弘冀年少，</font><font size=4px color="#009090"><font size=4px>〔少，詩照翻。〕</font></font><font size=4px>恐甚不習兵，徵還金陵。</font><font size=4px color="#009090"><font size=4px>〔還，從宣翻。〕</font></font><font size=4px>部將趙鐸言於弘冀曰：「大王元帥，眾心所恃，逆自退歸，所部必亂。」弘冀然之，辭不就徵，部分諸將，為戰守之備。</font><font size=4px color="#009090"><font size=4px>〔分，扶問翻。〕</font></font><font size=4px>

 　　龍武都虞候柴宮宏，再用之子也，</font><font size=4px color="#009090"><font size=4px>〔柴再用事楊氏為將，屢立戰功，又及事徐溫父子。〕</font></font><font size=4px>沈默好施，</font><font size=4px color="#009090"><font size=4px>〔沈，持林翻。好，呼到翻。施，式鼓翻。〕</font></font><font size=4px>不事家產，雖典宿衛，日與賓客博弈飲酒，未嘗言兵，時人以為非將帥材。</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>至是，有言克宏久不遷官者，唐主以為撫州刺史。克宏請效死行陳，其母亦表稱克宏有父風，可為將，苟不勝任，分甘孥戮。</font><font size=4px color="#009090"><font size=4px>〔趙括之母不肯保任其子，柴克宏之母自稱薦其子，皆知之審也。孥，子也。言與其子甘同戮也。行，戶剛翻。陳，與陣同。勝，音升。分，扶問翻。孥，音奴。〕</font></font><font size=4px>唐主乃以克宏為右武衛將軍，使將兵會袁州刺史陸孟俊救常州。

 　　時唐精兵悉在江北，克宏所將數千人皆羸老，</font><font size=4px color="#009090"><font size=4px>〔羸，倫為翻。〕</font></font><font size=4px>樞密使李徵古復以鎧仗之朽蠹者給之。克宏訴於徵古，徵古慢罵之，眾皆憤恚，</font><font size=4px color="#009090"><font size=4px>〔恚，於避翻。〕</font></font><font size=4px>克宏怡然。至潤州，徵古遣使召還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>以神衛</font><span class="h"><font size=4px>【嚴：「衛」改「武」。】</font></font><font size=4px>統軍朱匡業代之。燕王弘冀謂克宏：</font><font size=4px color="#009090"><font size=4px>〔謂者，告語之也。〕</font></font><font size=4px>「君但前戰，吾當論奏。」乃表克宏才略可以成功，常州危在旦莫，</font><font size=4px color="#009090"><font size=4px>〔莫，讀曰暮。〕</font></font><font size=4px>不宜中易主將。克宏引兵徑趣常州，</font><font size=4px color="#009090"><font size=4px>〔趣，七喻翻。〕</font></font><font size=4px>徵古復遣使召之，</font><font size=4px color="#009090"><font size=4px>〔復，扶又翻。〕</font></font><font size=4px>克宏曰：「吾計日破賊，汝來召吾，必奸人也！」命斬之。使者曰：「受李樞密命而來。」克宏曰：「李樞密來，吾亦斬之！」</font><font size=4px color="#009090"><font size=4px>〔柴克宏前日之怡然，乃養成今日之勇決也。〕</font></font><font size=4px>

 　　初，鮑脩讓、羅晟在福州，與吳程有隙，</font><font size=4px color="#009090"><font size=4px>〔漢天福十二年，吳越使鮑脩讓戍福州，是年以吳程鎮福州。〕</font></font><font size=4px>至是，程抑挫之，二人皆怨。先是，唐主遣中書舍人喬匡舜使於吳越，</font><font size=4px color="#009090"><font size=4px>〔先，悉薦翻。〕</font></font><font size=4px>壬子，柴克宏至常州，蒙其船以幕，匿甲士於其中，聲言迎匡舜。吳越邏者以告，</font><font size=4px color="#009090"><font size=4px>〔邏，郎佐翻。〕</font></font><font size=4px>程曰：「兵交，使在其間，</font><font size=4px color="#009090"><font size=4px>〔用左傳語。〕</font></font><font size=4px>不可妄以為疑。」唐兵登岸，徑薄吳越營，羅晟不痄戰，縱之使趣程帳，</font><font size=4px color="#009090"><font size=4px>〔趣，七喻翻。〕</font></font><font size=4px>程僅以身免。克宏大破吳越兵，斬首萬級。朱匡業至行營，克宏事之甚謹。吳程至錢唐，吳越王弘俶悉奪其官。

 　　11甲寅，蜀主以捧聖控鶴都指揮使李廷珪為左右衛聖諸軍馬步都指揮使，仍分衛聖、匡聖步騎為左右十軍，以武定節度使呂彥琦等為使，</font><font size=4px color="#009090"><font size=4px>〔為軍使也。〕</font></font><font size=4px>廷珪總之，如趙廷隱之任。</font><font size=4px color="#009090"><font size=4px>〔蜀自李仁罕之誅，趙廷隱專總宿衛諸軍，後為安思謙所譖罷，事並見前。〕</font></font><font size=4px>

 　　12初，柴克宏為宣州巡檢使，始至，城塹不脩，器械皆闕，吏云：「自田頵、王茂章、李遇相繼叛，</font><font size=4px color="#009090"><font size=4px>〔唐天復三年，田頵以宣州叛楊行密。天祐二年，王茂章叛。梁乾化二年，李遇叛。事並見前紀。頵，於倫翻。〕</font></font><font size=4px>後人無敢治之者。」</font><font size=4px color="#009090"><font size=4px>〔治，直之翻。〕</font></font><font size=4px>克宏曰：「時移事異，安有此理！」悉繕完之。由是路彥銖攻之不克，</font><font size=4px color="#009090"><font size=4px>〔史言宣州獲全，亦柴克宏之力。〕</font></font><font size=4px>聞吳程敗，乙卯，引歸。唐主以克宏為奉化節度使，克宏復請將兵救壽州，未至而卒。</font><font size=4px color="#009090"><font size=4px>〔人有身死而名全者，柴克宏是也。克宏敵吳越可以勝，使遇周師，未必能爾。復，扶又翻。〕</font></font><font size=4px>

 　　13河陽節度使白重贊</font><font size=4px color="#009090"><font size=4px>〔重，直龍翻。〕</font></font><font size=4px>以天子南征，慮北漢乘虛入寇，繕完守備，且請兵於西京。西京留守王晏初不之與，又慮事出非常，乃自將兵赴之。重贊以晏不奉詔而來，拒不納，遣人謂之曰：「令公昔在陝服，已立大功，</font><font size=4px color="#009090"><font size=4px>〔謂天福十二年晏舉陝城降漢高祖也。晏時兼中書令，故稱為令公。陝，失冉翻。〕</font></font><font size=4px>河陽小城，不煩枉駕！」晏慚怍而還。</font><font size=4px color="#009090"><font size=4px>〔怍，疾各翻。還，從宣翻，又如字。〕</font></font><font size=4px>孟、洛之民，數日驚擾。</font><font size=4px color="#009090"><font size=4px>〔以王晏出兵而白重贊拒之，恐兵交而罹其禍。〕</font></font><font size=4px>

 　　14唐主命諸道兵馬元帥齊王景達將兵拒周，以陳覺為監軍使，前武安節度使邊鎬為應援都軍使。</font><font size=4px color="#009090"><font size=4px>〔邊鎬以失潭州奪節，今敘用之。〕</font></font><font size=4px>中書舍人韓熙載上書曰：「信莫信於親王，重莫重於元帥，安用監軍使為！」</font><font size=4px color="#009090"><font size=4px>〔句斷。〕</font></font><font size=4px>唐主不從。

 　　遣鴻臚卿潘承祐詣泉、建召募驍勇，承祐薦前永安節度使許文稹、</font><font size=4px color="#009090"><font size=4px>〔稹，止忍翻。〕</font></font><font size=4px>靜江指揮使陳德誠、建州人鄭彥華、林仁肇。唐主以文稹為西面行營應援使，彥華、仁肇皆為將。</font><font size=4px color="#009090"><font size=4px>〔將，即亮翻。〕</font></font><font size=4px>仁肇，仁翰之弟也。</font><font size=4px color="#009090"><font size=4px>〔林仁翰見二百八十四卷晉出帝開運元年，唐主之保大二年也。〕</font></font><font size=4px>

 　　15夏，四月，甲子，以侍衛親軍都指揮使、歸德節度使李重進為廬、壽等州招討使，以武寧節度使武行德為濠州城下都部署。

 　　16唐右衛將軍陸孟俊自常州將兵萬餘人趣泰州，</font><font size=4px color="#009090"><font size=4px>〔九域志：自常州北至泰州一百九十七里。〕</font></font><font size=4px>周兵遁去，孟俊復取之，</font><font size=4px color="#009090"><font size=4px>〔復取泰州。〕</font></font><font size=4px>遣陳德誠戍泰州。孟俊進攻揚州，屯子蜀岡，韓令坤棄揚州走。</font><font size=4px color="#009090"><font size=4px>〔蜀岡在揚州城西。揚州城在蜀岡東南，城之東南北皆平地，溝澮交貫，惟蜀岡諸山西接廬、滁。凡北兵南寇揚州，率循山而來，據高為壘以臨之。今陸孟俊據蜀岡以斷周兵援路，故韓令坤懼而走。〕</font></font><font size=4px>帝遣張永德將兵救之，令坤復入揚州。</font><font size=4px color="#009090"><font size=4px>〔援兵至，故復入揚州。〕</font></font><font size=4px>帝又遣太祖皇帝將兵屯六合。</font><font size=4px color="#009090"><font size=4px>〔六合縣，屬揚州，在州西北一百三十里。劉昫曰：六合，漢臨淮郡之堂邑縣，晉置秦郡，北齊置秦州，隋置方州，後廢，唐武德初置六合縣。〕</font></font><font size=4px>太祖皇帝令曰：「揚州兵有過六合者，折其足！」</font><font size=4px color="#009090"><font size=4px>〔自揚州西北歸，須過六合，故云然。折，而設翻。〕</font></font><font size=4px>令坤始有固守之志。

 　　帝自至壽春以來，命諸軍晝夜攻城，久不克；會大雨，營中水深數尺，</font><font size=4px color="#009090"><font size=4px>〔深，式浸翻。〕</font></font><font size=4px>攻具及士卒失亡頗多，</font><font size=4px color="#009090"><font size=4px>〔時周兵以方舟載禄，自淝河中流擊壽春城。又東巨竹數十萬竿，上施板屋，號曰「竹龍」，載甲士以攻之。會淝水暴漲，禄舟、竹龍皆漂向南岸，為唐兵所焚。〕</font></font><font size=4px>糧運不繼，李德明失期不至，</font><font size=4px color="#009090"><font size=4px>〔李德明歸至金陵被誅。〕</font></font><font size=4px>乃議旋師。或勸帝東幸濠州，聲言壽州已破；從之。己巳，帝自壽春循淮而東，乙亥，至濠州。</font><font size=4px color="#009090"><font size=4px>〔九域志：壽州，東至濠州三百八十里。〕</font></font><font size=4px>

 　　韓令坤敗唐兵於城東，</font><font size=4px color="#009090"><font size=4px>〔此揚州城東也。敗，補邁翻。〕</font></font><font size=4px>擒陸孟俊。初，孟俊之廢馬希萼立希崇也，</font><font size=4px color="#009090"><font size=4px>〔事見二百九十卷太祖廣順元年。〕</font></font><font size=4px>滅故舒州刺史楊昭惲之族而取其財，</font><font size=4px color="#009090"><font size=4px>〔惲，於粉翻。薛史曰：楊昭惲，長沙人，父謚，事馬殷為節度行軍司馬。謚仲女為衡陽王夫人。希聲襲位，昭惲遷衡州刺史。自以地連戚里，積財貨，建大第，二子為牙內都將，少長豪富，任氣凌下，士大夫惡之。長沙兵亂，陸孟俊怒曰：「楊氏怙寵滅義，為國人所患久矣。」於是族滅楊氏。「舒」，當作「衡」。〕</font></font><font size=4px>楊氏有女美，獻於希崇。令坤入揚州，希崇以楊氏遺令坤，令坤嬖之。</font><font size=4px color="#009090"><font size=4px>〔遺，唯季翻。嬖，卑義翻，又必計翻，愛也，幸也。〕</font></font><font size=4px>既獲孟俊，將械送帝所；楊氏在簾下，忽撫膺慟哭，令坤驚問之，對曰：「孟俊昔在潭州，殺妾家二百口，今日見之，請復其冤。」令坤乃殺之。</font><font size=4px color="#009090"><font size=4px>〔史言人不可妄殺，雖女子亦能復讎。〕</font></font><font size=4px>

 　　17唐齊王景達將兵二萬自瓜步濟江，距六合二十餘里，設柵不進。諸將欲擊之，太祖皇帝曰：「彼設柵自固，懼我也。今吾眾不滿二千，若往擊之，則彼見吾眾寡矣；不如俟其來而擊之，破之必矣！」居數日，唐出兵趣六合，</font><font size=4px color="#009090"><font size=4px>〔趣，七喻翻。〕</font></font><font size=4px>太祖皇帝奮擊，大破之，殺獲近五千人，</font><font size=4px color="#009090"><font size=4px>〔近，其靳翻。〕</font></font><font size=4px>餘眾尚萬餘，走渡江，爭舟溺死者甚眾，於是唐之精卒盡矣。

 　　是戰也，士卒有不致力者。太祖皇帝陽為督戰，以劍斫其皮笠。明日，徧閱其皮笠，有劍跡者數十人，皆斬之，由是部兵莫敢不盡死。

 　　先是，唐主聞揚州失守，命四旁發兵取之。 </font><font size=4px color="#009090"><font size=4px>〔先，悉薦翻。〕</font></font><font size=4px>己卯，韓令坤奏敗揚</font><span class="h"><font size=4px>【章：十二行本「揚」作「楚」；乙十一行本同；孔本同；張校同。】</font></font><font size=4px>州兵萬餘人於灣頭堰，</font><font size=4px color="#009090"><font size=4px>〔九域志：揚州江都縣有灣 頭鎮，在今揚州城北十五里。敗，補邁翻。〕</font></font><font size=4px>獲漣州刺史秦進崇；</font><font size=4px color="#009090"><font size=4px>〔唐蓋置漣州於漣水縣。九域志：漣水，西南至楚州六十里。〕</font></font><font size=4px>張永德奏敗泗州</font><span class="h"><font size=4px>【章：十二行本 「州」下有「兵」字；乙十一行本同；孔本同。】</font></font><font size=4px>萬餘人於曲溪堰。</font><font size=4px color="#009090"><font size=4px>〔曲溪，在盱眙縣西南十里。按昭信圖經：曲溪堰，亦謂之新河堰。〕</font></font><font size=4px>

 　　18丙戌，以宣徽南院使向訓為淮南節度使兼沿江招討使。

 　　渦口奏新作浮梁成，丁亥，帝自濠州如渦口。</font><font size=4px color="#009090"><font size=4px>〔渦口，渦水入淮之口。郡縣志：渦口城，東南至濠州九十里。渦，音戈。〕</font></font><font size=4px>

 　　帝銳於進取，欲自至揚州，范質等以兵疲食少，泣諫而止。帝嘗怒翰林學士竇儀，欲殺之；范質入救之，帝望見，知其意，即起避之，質趨前伏地，叩頭諫曰：「儀罪不至死，臣為宰相，致陛下枉殺近臣，罪皆在臣。」繼之以泣。帝意解，乃釋之。

 　　19北漢葬神武帝於交城北山，</font><font size=4px color="#009090"><font size=4px>〔隋分晉陽縣置交城縣，取縣西北古交城為名，初治交山，唐天授元年，移治卻波村。九域志：在陽曲縣西南一百里。宋白曰：大通監，本古交城之地，管東西二冶烹鐵務，東冶在綿上縣，西冶在交城縣北山。〕</font></font><font size=4px>廟號世祖。

 　　20五月，丙</font><span class="h"><font size=4px>【章：十二行本「丙」作「壬」；乙十一行本同；孔本同；張校同。】</font></font><font size=4px>辰朔，以渦口為鎮淮軍。

 　　21丙申，唐永安節度使陳誨敗福州兵於南臺江，</font><font size=4px color="#009090"><font size=4px>〔今福州南九里有釣龍臺山，臨江，南臺江當即是此地。薛史地理志：福州福唐縣，晉天福初改為南臺縣，蓋以江名縣也，後復舊。〕</font></font><font size=4px>俘斬千餘級。唐主更命永安曰忠義軍。</font><font size=4px color="#009090"><font size=4px>〔晉開運二年，唐克建州，置永安軍。更，工衡翻。〕</font></font><font size=4px>誨，德誠之父也。

 　　22戊戌，帝留侍衛親軍都指揮使李重進等圍壽州，自渦口北歸；乙卯，至大梁。</font><font size=4px color="#009090"><font size=4px>〔自渦口至大梁七百四十里。〕</font></font><font size=4px>

 　　23六月，壬申，赦淮南諸州繫囚，除李氏非理賦役，事有不便於民者，委長吏以聞。</font><font size=4px color="#009090"><font size=4px>〔長，知兩翻。〕</font></font><font size=4px>

 　　24侍衛步軍都指揮使、彰信節度使李繼勳營於壽州城南，唐劉仁贍伺繼勳無備，</font><font size=4px color="#009090"><font size=4px>〔伺，相吏翻。〕</font></font><font size=4px>出兵擊之，殺士卒數百人，焚其攻具。

 　　25唐駕部員外郎朱元因奏事論用兵方略，唐主以為能，命將兵復江北諸州。</font><font size=4px color="#009090"><font size=4px>〔將，即亮翻；下同。〕</font></font><font size=4px>

 　　26秋，七月，辛卯朔，以周行逢為武平節度使，制置武安、靜江等軍事。行逢既兼總湖、湘，乃矯前人之弊，留心民事，悉除馬氏橫賦，</font><font size=4px color="#009090"><font size=4px>〔橫，戶孟翻；下驕橫同。馬氏自希範以來始加賦於境內。〕</font></font><font size=4px>貪吏猾民為民害者皆去之，</font><font size=4px color="#009090"><font size=4px>〔去，羌呂翻。〕</font></font><font size=4px>擇廉平吏為刺史、縣令。

 　　朗州民夷雜居，劉言、王逵舊將多驕橫，行逢壹以法治之，無所寬假，眾怨懟且懼。</font><font size=4px color="#009090"><font size=4px>〔治，直之翻。懟，直類翻。〕</font></font><font size=4px>有大將與其黨十餘人謀作亂，行逢知之，大會諸將，於座中擒之，數曰：「吾惡衣糲食，充實府庫，正為汝曹，</font><font size=4px color="#009090"><font size=4px>〔數，所具翻，責數也。糲，盧達翻。為，于偽翻。〕</font></font><font size=4px>何負而反！今日之會，與汝訣也！」立撾殺之，座上股栗。行逢曰：「諸君無罪，皆宜自安。」樂飲而罷。</font><font size=4px color="#009090"><font size=4px>〔撾，側瓜翻。樂，音洛。〕</font></font><font size=4px>

 　　行逢多計數，善發隱伏，將卒有謀亂及叛亡者，行逢必先覺，擒殺之，所部凜然。然性猜忍，常散遣人密詗諸州事，</font><font size=4px color="#009090"><font size=4px>〔詗，古永翻，又翾正翻。〕</font></font><font size=4px>其之邵州者，無事可復命，但言刺史劉光委多宴飲。行逢曰：「光委數聚飲，</font><font size=4px color="#009090"><font size=4px>〔數，所角翻。〕</font></font><font size=4px>欲謀我邪！」即召還，殺之。親衛指揮使、衡州刺史張文表恐獲罪，求歸治所；</font><font size=4px color="#009090"><font size=4px>〔永解兵柄歸衡州也。〕</font></font><font size=4px>行逢許之。文表歲時饋獻甚厚，及謹事左右，由是得免。</font><font size=4px color="#009090"><font size=4px>〔其後行逢臨卒，謂其子保權曰：「吾起隴畝，為團兵，同時十人皆誅，張文表獨存。〕</font></font><font size=4px>是時王逵、張倣、何敬真、朱全琇、潘叔嗣皆已死，唯蒲公益、宇文瓊、彭萬和與文表，史不言其有他，此三人者必又相繼為行逢所殺，而文表獨免也。行逢死，則文表叛矣。

 　　行逢妻鄖國夫人鄧氏，</font><font size=4px color="#009090"><font size=4px>〔鄖，音云。路振九國志作「嚴氏」。〕</font></font><font size=4px>陋而剛決，善治生，</font><font size=4px color="#009090"><font size=4px>〔治，直之翻。〕</font></font><font size=4px>黨諫行逢用法太嚴，人無親附者，行逢怒曰：「汝婦人何知！」鄧氏不悅，因請之村墅視田園，遂不復歸府舍。</font><font size=4px color="#009090"><font size=4px>〔之，往也。墅，承與翻。復，扶又翻。府舍，朗州府舍也。〕</font></font><font size=4px>行逢屢遣人迎之，不至；一旦，自帥僮僕來輸稅，</font><font size=4px color="#009090"><font size=4px>〔帥，讀曰率。輸，春遇翻；下同。〕</font></font><font size=4px>行逢就見之，曰：「吾為節度使，夫人何自苦如此！」鄧氏曰：「稅，官物也。公為節度使，不先輸稅，何以率下！且獨不記為里正代人輸稅以免楚撻時邪﹖」行逢欲與之歸，不可，</font><font size=4px color="#009090"><font size=4px>〔不肯歸府舍也。〕</font></font><font size=4px>曰：「公誅殺太過，常恐一旦有變，村墅易為逃匿耳。」</font><font size=4px color="#009090"><font size=4px>〔易，以豉翻。〕</font></font><font size=4px>行逢慚怒，其僚屬曰：「夫人言直，公宜納之。」

 　　行逢伲唐德永補吏，行逢曰：「汝才不堪為吏，吾今私汝則可矣；汝居官無狀，吾不敢以法貸汝，則親戚之恩絕矣。」與之耕牛、農具而遣之。

 　　行逢少時嘗坐事黥，隸辰州銅阬，</font><font size=4px color="#009090"><font size=4px>〔少，詩照翻。黥，其京翻。唐文宗之世，天下銅阬五十，辰州不在其數。辰州銅阬，蓋馬氏所置也。〕</font></font><font size=4px>或說行逢：「公面有文，恐為朝廷使者所嗤，</font><font size=4px color="#009090"><font size=4px>〔說，式芮翻。嗤，丑之翻。〕</font></font><font size=4px>請以藥滅之。」行逢曰：「吾聞漢有黥布，不害為英雄，吾何恥焉！」</font><font size=4px color="#009090"><font size=4px>〔黥布事見八卷秦二世二年。〕</font></font><font size=4px>

 　　自劉言、王逵以來，屢舉兵，將吏積功及所羈縻蠻夷，檢校官至三公者以千數。</font><font size=4px color="#009090"><font size=4px>〔羈縻蠻夷，謂溪峒諸蠻夷。〕</font></font><font size=4px>前天策府學士徐仲雅，自馬希廣之廢，杜門不出，</font><font size=4px color="#009090"><font size=4px>〔馬希廣廢事見二百八十九卷漢乾祐二年。〕</font></font><font size=4px>行逢慕之，署節度判官。仲雅曰：「行逢昔趨事我，柰何為之幕吏！」辭疾不至。行逢迫脅固召之，面授文牒，終辭不取，行逢怒，放之邵州，既而召還。會行逢生日，諸道各遣使致賀，行逢有矜色，謂仲雅曰：「自吾兼鎮三府，</font><font size=4px color="#009090"><font size=4px>〔三府，武平、武安、靜江軍府也。〕</font></font><font size=4px>四鄰亦畏我乎﹖」仲雅曰：「侍中境內，</font><font size=4px color="#009090"><font size=4px>〔周行逢加侍中，故徐仲雅稱之。〕</font></font><font size=4px>彌天太保，徧地司空，四鄰那得不畏！」行逢復放之邵州，</font><font size=4px color="#009090"><font size=4px>〔復，扶又翻。〕</font></font><font size=4px>竟不能屈。有僧仁及，為行逢所信任，軍府事皆預之，亦加檢校司空，娶數妻，出入導從如王公。</font><font size=4px color="#009090"><font size=4px>〔從，才用翻。〕</font></font><font size=4px>

 　　27辛亥，宣懿皇后符氏殂。

 　　28唐將朱元取舒州，刺史郭令圖棄城走。李平取蘄州。唐主以元為舒州團練使，平為蘄州刺史。元又取和州。</font><font size=4px color="#009090"><font size=4px>〔朱元、李平，皆李守貞所遣求救於唐者也，事見二百八十八卷漢乾祐元年。〕</font></font><font size=4px>

 　　初，唐人以茶鹽強民而徵其粟帛，謂之博徵，</font><font size=4px color="#009090"><font size=4px>〔強，其兩翻。博，博易也。言以茶鹽博易而徵其粟帛。〕</font></font><font size=4px>又興營田於淮南，民甚苦之；及周師至，爭奉牛酒迎勞。</font><font size=4px color="#009090"><font size=4px>〔勞，力到翻。〕</font></font><font size=4px>而將帥不之恤，</font><font size=4px color="#009090"><font size=4px>〔帥，所類翻。〕</font></font><font size=4px>專事俘掠，視民如土芥；民皆失望，相聚山澤，立堡壁自固，操農器為兵，</font><font size=4px color="#009090"><font size=4px>〔操，七刀翻。〕</font></font><font size=4px>積紙為甲，時人謂之「白甲軍」。周兵討之，屢為所敗，</font><font size=4px color="#009090"><font size=4px>〔敗，補邁翻。〕</font></font><font size=4px>先所得唐諸州，多復為唐有。

 　　唐之援兵營於紫金山，</font><font size=4px color="#009090"><font size=4px>〔紫金山在壽春南；或云即八公山。〕</font></font><font size=4px>與壽春城中烽火相應。淮南節度使向訓奏請以廣陵之兵併力攻壽春，俟克城，更圖進取，詔許之。訓封府庫以授揚州主者，命揚州牙將分部按行城中，秋毫不犯，</font><font size=4px color="#009090"><font size=4px>〔分，扶問翻。行，下孟翻。〕</font></font><font size=4px>揚州民感悅，軍還，或負糗糒以送之。</font><font size=4px color="#009090"><font size=4px>〔糗，去久翻，熬米麥為之。糒，平秘翻，乾飯也。〕</font></font><font size=4px>滁州守將亦棄城去，皆引兵趣壽春。

 　　唐諸將請據險以邀周師，宋齊丘曰：「如此，則怨益深。」</font><span class="h"><font size=4px>【章：十二行本「深」下有「不如縱之以德於敵，則兵易解也」十三字；乙十一行本同；孔本同；退齋校同。】</font></font><font size=4px>乃命諸將各自保守，毋得擅出擊周兵。由是壽春之圍益急。齊王景達軍于濠州，遙為壽州聲援，軍政皆出於陳覺，景達署紙尾而已，擁兵五萬，無決戰意，</font><font size=4px color="#009090"><font size=4px>〔嗚呼！比年襄陽之陷，得非援兵不進之罪也！〕</font></font><font size=4px>將吏畏覺，無敢言者。

 　　29八月，戊辰，端明殿學士王朴、司天少監王處納</font><span class="h"><font size=4px>【納】</font></font><font size=4px>選顯德欽天曆，上之。</font><font size=4px color="#009090"><font size=4px>〔初，王處訥私造明玄曆於家，因唐世所行崇玄曆而明之也。帝以王朴通於曆數，乃詔朴撰定，以步日、步月、步星、步發斂為四篇，合為曆經，併著顯德三年七政細行曆一卷，以為欽天曆。〕</font></font><font size=4px>詔自來歲行之。

 　　30殿前都指揮使、義成節度使張永德屯下蔡，唐將林仁肇以水陸軍援壽春；永德與之戰，仁肇以船實薪芻，因風縱火，欲焚下蔡浮梁，俄而風回，唐兵敗退。永德為鐵綆千餘尺，</font><font size=4px color="#009090"><font size=4px>〔綆，苦杏翻。〕</font></font><font size=4px>距浮梁十餘步，橫絕淮流，繫以巨木，由是唐兵不能近。</font><font size=4px color="#009090"><font size=4px>〔近，其靳翻。〕</font></font><font size=4px>

 　　31九月，丙午，以端明殿學士、左散騎常侍、權知開封府事王朴為戶部侍郎，充樞密副使。

 　　32冬，十月，癸酉，李重進奏唐人寇盛唐，鐵騎都指揮使王彥昇等擊破之，斬首三千餘級。彥昇，蜀人也。

 　　33丙子，上謂侍臣：「近朝徵斂穀帛，多不俟收穫、紡績之畢。」</font><font size=4px color="#009090"><font size=4px>〔「侍臣」之下有「曰」字，文意乃足。近朝，猶言近代也。朝，直遙翻；下同。〕</font></font><font size=4px>乃詔三司，自今夏稅以六月，秋稅以十月起徵，</font><font size=4px color="#009090"><font size=4px>〔五代會要曰：二稅起徵，皆以月一日。〕</font></font><font size=4px>民間便之。

 　　34山南東道節度使、守太尉兼中書令安審琦鎮襄州十餘年，</font><font size=4px color="#009090"><font size=4px>〔漢天福十二年，安審琦鎮襄陽，至是十年矣。〕</font></font><font size=4px>至是入朝，除守太師，遣還鎮。既行，上問宰相：「卿曹送之乎﹖」對曰：「送至城南，審琦深感聖恩。」</font><font size=4px color="#009090"><font size=4px>〔五代以來，方鎮入朝者，或留不遣，或易置之；今加官遣還鎮，故感恩。〕</font></font><font size=4px>上曰：「近朝多不以誠信待諸侯，諸侯雖有欲效忠節者，其道無由。王者但毋失其信，何患諸侯不歸心哉！」

 　　35壬午，張永德奏敗唐兵于下蔡。</font><font size=4px color="#009090"><font size=4px>〔敗，補邁翻。〕</font></font><font size=4px>是時唐復以水軍攻永德，</font><font size=4px color="#009090"><font size=4px>〔復，扶又翻。〕</font></font><font size=4px>永德夜令善游者沒其船下，縻以鐵鎖，縱兵擊之，船不得進退，溺死者甚眾。永德解金帶以賞善游者。

 　　36甲申，以太祖皇帝為定國節度使兼殿前都指揮使。</font><font size=4px color="#009090"><font size=4px>〔定國軍，即同州匡國軍也。太祖登極，避御名，始改為定國軍，史亦因以後所改軍號書之。〕</font></font><font size=4px>太祖皇帝表渭州軍事判官趙普為節度推官。

 　　37張永德與李重進不相悅，永德密表重進有二心，帝不之信。時二將各擁重兵，眾心憂恐。重進一日單騎詣永德營，</font><font size=4px color="#009090"><font size=4px>〔李重進時在壽州城下，張永德營下蔡。〕</font></font><font size=4px>從容宴飲，謂永德曰：「吾與公幸以肺附俱為將帥，</font><font size=4px color="#009090"><font size=4px>〔從，千容翻；下同。李重進，太祖之甥；張永德，太祖之伲，故云然。〕</font></font><font size=4px>奚相疑若此之深邪﹖」永德意乃解，眾心亦安。唐主聞之，以蠟丸遣重進，誘以厚利，其書皆謗毀及反間之語；</font><font size=4px color="#009090"><font size=4px>〔遺，唯季翻。誘，以久翻。間，古莧翻。〕</font></font><font size=4px>重進奏之。

 　　初，唐使者孫晟、鍾謨從帝至大梁，帝待之甚厚，每朝會，班於中書省官之後， 時召見，飲以醇酒，</font><font size=4px color="#009090"><font size=4px>〔飲，於鴆翻。〕</font></font><font size=4px>問以唐事。晟但言「唐主畏陛下神武，事陛下無二心。」及得唐蠟書，帝大怒，召晟，責以所對不實。晟正色抗辭，請死而 已。問以唐虛實，默不對。十一月，乙巳，帝命都承旨曹翰送晟於右軍巡院，</font><font size=4px color="#009090"><font size=4px>〔侍衛親軍分左右軍，各有巡院，以鞫繫囚。〕</font></font><font size=4px>更以帝意問之；翰與之飲酒數行，從容問之，晟終不言。翰乃謂曰：「有敕，賜相公死。」</font><font size=4px color="#009090"><font size=4px>〔以唐所授官稱之。〕</font></font><font size=4px>晟神色怡然，索袍笏，整衣冠，南向拜曰：「臣謹以死報國。」乃就刑。</font><font size=4px color="#009090"><font size=4px>〔索，山客翻。孫晟可謂盡節於所事矣。〕</font></font><font size=4px>并從者百餘人皆殺之，</font><font size=4px color="#009090"><font size=4px>〔從，才用翻。〕</font></font><font size=4px>貶鍾謨耀州司馬。既而帝憐晟忠節，悔殺之，召謨，拜衛尉少卿。

 　　38帝召華山隱士真源陳摶，</font><font size=4px color="#009090"><font size=4px>〔真源，漢苦縣，隋為谷陽縣，唐高宗乾封元年以老子所生之地改為真源縣，載初元年改為仙源縣，神龍元年復曰真源，屬亳州。宋大中祥符七年改曰衛真縣。九域志：在亳州西六十里。摶，徒丸翻。〕</font></font><font size=4px>問以飛升、黃白之術，</font><font size=4px color="#009090"><font size=4px>〔飛升者，謂羽化而升仙。黃白者，謂煉白金為黃金。〕</font></font><font size=4px>對曰：「階下為天下，當以治天下為務，安用此為！」戊申，遣還山，詔州縣長吏常存問之。</font><font size=4px color="#009090"><font size=4px>〔治，直之翻。長，知兩翻。〕</font></font><font size=4px>

 　　39十二月，壬申，以張永德為殿前都點檢。</font><font size=4px color="#009090"><font size=4px>〔後唐以來，車駕行幸及出征，則置大內都點檢之官。後周選驍勇之士充殿前諸班，始置殿前都點檢於都指揇使之上。自宋太祖皇帝以殿前都點檢登極，是後不復除授。〕</font></font><font size=4px>

 　　40分命中使發陳、蔡、宋、亳、潁、兗、曹、單等州丁夫</font><span class="h"><font size=4px>【章：十二行本「夫」下有「數萬」二字；乙十一行本同；孔本同；張校同。】</font></font><font size=4px>城下蔡。</font><font size=4px color="#009090"><font size=4px>〔單，音善。〕</font></font><font size=4px>

 　　41是歲，唐主詔淮南營田害民尤甚者罷之。遣兵部郎中陳處堯持重幣浮海詣契丹乞兵；</font><font size=4px color="#009090"><font size=4px>〔處，昌呂翻。考異曰：十國紀年作「兵部郎中段處常」。今從晉陽見聞錄。〕</font></font><font size=4px>契丹不能為之出兵，</font><font size=4px color="#009090"><font size=4px>〔為，于偽翻。〕</font></font><font size=4px>而留處堯不遣。處堯剛直有口辯，久之，忿懟，數面責契丹主，</font><font size=4px color="#009090"><font size=4px>〔懟，直類翻。數，所角翻。〕</font></font><font size=4px>契丹主亦不之罪也。

 　　42蜀陵、榮州獠反，</font><font size=4px color="#009090"><font size=4px>〔宋白曰：晉太元中，益州刺史毛璩置西城戍於漢武陽縣之東境，周閔帝元年於此置陵州，因陵井為名。榮州，古夜郎國，漢開為南安縣地。蕭齊於此置南安郡，隋廢郡，以其地屬資陽郡；唐武德初，割資之大牢、威遠二縣置榮州，取境有榮德山為名。獠，魯皓翻。〕</font></font><font size=4px>弓箭庫使趙季文討平之。</font><font size=4px color="#009090"><font size=4px>〔職官分紀曰：唐有內弓箭庫使，五代去「內」字。〕</font></font><font size=4px>

 　　43吳越王弘俶括境內民兵，勞擾頗多，判明州錢弘億手疏切諫，罷之。

 　　四年（丁巳、五九七）

 　　1春，正月，己丑朔，北漢大赦，改元天會。以翰林學士衛融為中書侍郎、同平章事，內客省使段恆為樞密使。</font><font size=4px color="#009090"><font size=4px>〔恆，戶登翻。〕</font></font><font size=4px>

 　　2宰相屢請立皇子為王，上曰：「諸子皆幼；</font><font size=4px color="#009090"><font size=4px>〔上諸子，宗訓是為恭帝，次熙讓、熙謹、熙誨。」〕</font></font><font size=4px>且功臣之子皆未加恩，而獨先朕子，能自安乎！」

 　　3周兵圍壽春，連年未下，</font><font size=4px color="#009090"><font size=4px>〔前年十一月，周兵始攻壽州。〕</font></font><font size=4px>城中食盡。齊王景達自濠州遣應援使、永安節度使許文稹、都軍使邊鎬、北面招討使朱元將兵數萬，泝淮救之，軍於紫金山，列十餘寨如連珠，與城中烽火晨夕相應，又築甬道抵壽春，</font><font size=4px color="#009090"><font size=4px>〔甬，余拱翻。〕</font></font><font size=4px>欲運糧以饋之，綿亙數十里。將及壽春，李重進邀擊，大破之，死者五千人，奪其二寨。丁未，重進以聞。戊申，詔以來月幸淮上。

 　　劉仁贍請以邊鎬守城，自帥眾決戰；</font><font size=4px color="#009090"><font size=4px>〔帥，讀曰率。〕</font></font><font size=4px>齊王景達王許，仁贍憤邑成疾。其幼子崇諫夜泛舟渡淮北，為小校所執，</font><font size=4px color="#009090"><font size=4px>〔校，戶教翻。〕</font></font><font size=4px>仁贍命腰斬之，左右莫敢救，監軍使周廷構哭於中門以救之；仁贍不許。廷構復使永救於夫人，</font><font size=4px color="#009090"><font size=4px>〔復，扶又翻。使，疏吏翻。〕</font></font><font size=4px>夫人曰：「妾於崇諫非不愛也，然軍法不可私，名節不可虧；若貸之，則劉氏為不忠之門，妾與公何面目見將士乎！」趣命斬之，然後成喪。</font><font size=4px color="#009090"><font size=4px>〔趣，讀曰促。〕</font></font><font size=4px>將士皆感泣。

 　　議者以唐援兵尚強，多請罷兵，帝疑之。李穀寢疾在第，二月，丙寅，帝使范質、王溥就與之謀，穀上疏，以為：「壽春危困，破在旦夕，若鑾駕親征，則將士爭奮援兵震恐，城中知亡，必可下矣！」上悅。

 　　4庚午，詔有司更造祭器、祭玉等，命國子博士聶崇義討論制度，為之圖。</font><font size=4px color="#009090"><font size=4px>〔祭器，樽、彝、簠、簋、籩、豆之屬也。祭玉，蒼璧禮天、黃琮禮地、青圭禮東方、赤璋禮南方、白琥禮西方、玄璜禮北方也。時禮官博士準詔議祭器、祭玉制度，國子祭酒尹拙引崔靈恩三禮義宗云：蒼璧，所以禮天，其長十有二寸，蓋法天之十二時，又引江都集、白虎通諸書所說，云璧皆外圓內方。又云，黃琮所以禮地，其長十寸，以法地之數。其琮外方內圓，八角而有好。國子博士聶崇義以為璧內外皆圓，其徑九寸。按阮氏、鄭玄圖皆云九寸。周禮玉人職，又有九寸之璧。及引爾雅云：肉倍好謂之璧，好倍肉謂之瑗，肉好若一謂之環。郭璞註云：好，孔也。肉，邊也。而不載尺寸之數。崇義又引冬官玉人云：璧好三寸。爾雅云：肉倍妳謂之璧。蓋兩邊肉各三寸，通好共九寸，則其璧九寸明矣。崇義又云：黃琮八方以象地，每角各剡出一寸六分，共長八寸，厚一寸。按周禮圖及阮氏圖並無好。又引冬官玉人云：，八角而無好。崇義又云：琮、璜、圭、璧，並是禮天地之器，而爾雅唯言璧、環、瑗三者有好，其餘琮、璜諸器並不言之，則黃琮八角而無好明矣。時太常卿田敏已下以崇義援引周禮正文為是，乃從之。更，工衡翻。聶，尼輒翻。〕</font></font><font size=4px>

 　　5甲戌，以王朴權東京留守兼判開封府事，以三司使張美為大內都巡檢，以侍衛都虞候通為京城內外都巡檢。

 　　乙亥，帝發大梁。先是周與唐戰，</font><font size=4px color="#009090"><font size=4px>〔先，悉薦翻。〕</font></font><font size=4px>唐水軍銳敏，周人無以敵之，帝每以為恨。返自壽春，於大梁城西汴水側造戰艦數百艘，</font><font size=4px color="#009090"><font size=4px>〔艦，戶黯翻。艘，蘇遭翻。〕</font></font><font size=4px>命唐降卒教北人水戰，數月之後， 縱橫出沒，</font><font size=4px color="#009090"><font size=4px>〔縱，子容翻。〕</font></font><font size=4px>殆勝唐兵。至是命名驍衛大將軍王環將水軍數千自閔河沿潁入淮，</font><font size=4px color="#009090"><font size=4px>〔丁度曰：閔河，本曰琵琶溝，今名蔡汀。潁，潁河也，註詳見後卷 蔡河下。今按蔡河自東京戴樓門入京城，出宣化水門，投東南下，經陳州，至蔡口，入潁河。潁河自嵩山發源，由潁昌至鹿邑界，過蔡河口，與蔡河合流，經順昌府 潁上縣，至西正陽，入淮河。〕</font></font><font size=4px>唐人見之大驚。

 　　乙酉，帝至下蔡；三月，己丑夜，帝渡淮，抵壽春城下。庚寅旦，躬擐甲胄，</font><font size=4px color="#009090"><font size=4px>〔擐，音宦。〕</font></font><font size=4px>軍於紫金山南，命太祖皇帝擊唐先鋒寨及山北一寨，皆破之，斬獲三千餘級，斷其甬道，</font><font size=4px color="#009090"><font size=4px>〔斷，音短。〕</font></font><font size=4px>由是唐兵首尾不能相救。至暮，帝分兵守諸寨，還下蔡。

 　　6唐朱元恃功，頗違元帥節度；</font><font size=4px color="#009090"><font size=4px>〔朱元恃其復舒、和之功也。〕</font></font><font size=4px>陳覺與元有隙，屢表元反覆，不可將兵，唐主以武昌節度使楊守忠代之。守忠至濠州，覺以齊王景達之命，召元至濠州計事，將奪其兵；元聞之，憤怒，欲自殺，門下客宋垍說元曰：「大丈夫何往不富貴，何必為妻子死乎！」</font><font size=4px color="#009090"><font size=4px>〔垍，其冀翻。說，式芮翻。為，于偽翻。〕</font></font><font size=4px>辛卯夜，元與先鋒壕寨使朱仁裕等舉寨萬餘人降；裨將時厚卿不從，元殺之。

 　　帝慮其餘眾沿流東潰，遽命虎捷左廂都指揮使趙晁</font><font size=4px color="#009090"><font size=4px>〔五代會要：廣元年，改侍衛馬軍曰龍捷左、右軍，步軍曰虎捷左、右軍。晁，直遙翻。〕</font></font><font size=4px>將水軍數千沿淮而下。壬辰旦，帝軍于趙步，</font><font size=4px color="#009090"><font size=4px>〔趙步在淮河北岸水濱泊舟之地。人坎岸為道以上下，謂之步。趙步，以趙氏居其地而得名。今自壽春花下靨鎮沿淮東下百餘里，得趙步灘，又東逕梁城灘北，齊、梁控扼之地也。淮水中有梁城灘，又東二十五里至洛河口。〕</font></font><font size=4px>諸將擊唐紫金山寨，大破之，殺獲萬餘人，擒許文稹、邊鎬、楊守忠。餘眾果沿淮東走，帝自趙步將騎數百循北岸追之，諸將以步騎循南岸追之，水軍自中流而下，唐兵戰溺死及降者殆四萬人，獲船艦糧仗以十萬數。晡時，帝馳至荊山洪，</font><font size=4px color="#009090"><font size=4px>〔湔山，在濠州鍾離縣西八十三里，即梁武帝築堰之地。今懷遠軍正治荊山。〕</font></font><font size=4px>距趙步二百餘里。是夜，宿鎮淮軍，</font><font size=4px color="#009090"><font size=4px>〔鎮淮軍，時置於渦口。〕</font></font><font size=4px>癸酉，從官始至。</font><font size=4px color="#009090"><font size=4px>〔從，才用翻。〕</font></font><font size=4px>劉仁贍聞援兵敗，扼吭歎息。</font><font size=4px color="#009090"><font size=4px>〔吭，苦郎翻。〕</font></font><font size=4px>

 　　甲午，發近縣丁夫</font><span class="h"><font size=4px>【章：十二行本「夫」下有「數千」二字；乙十一行本同；孔本同；張校同。】</font></font><font size=4px>城鎮淮軍，為二城，夾淮水，徙下蔡浮梁於其間，扼濠、壽應援之路。會淮水漲，唐濠州都監彭城郭廷謂以水軍泝淮，欲掩不備，焚浮梁；右龍武統軍趙匡贊覘知之，</font><font size=4px color="#009090"><font size=4px>〔覘，丑廉翻，又丑豔翻。〕</font></font><font size=4px>伏兵邀擊，破之。

 　　唐齊王景達及陳覺皆自濠州奔歸金陵，惟靜江指揮使陳德誠全軍而還。</font><font size=4px color="#009090"><font size=4px>〔陳德誠，誨之子也。還，從宣翻，又如字。〕</font></font><font size=4px>

 　　戊戌，以淮南節度使向訓為武寧節度使、淮南道行營都監，將兵戍鎮淮軍。

 　　己亥，上自鎮淮軍復如下蔡。庚子，賜劉仁贍詔，使自擇禍福。

 　　唐主議自督諸將拒周，中書舍人喬匡舜上疏切諫，唐主以為沮眾，流撫州。</font><font size=4px color="#009090"><font size=4px>〔沮，在呂翻。〕</font></font><font size=4px>唐主問神衛統軍朱匡業、劉存忠以守禦方略，匡業誦羅隱詩曰：「時來天地皆同力，運去英雄不自由。」存忠以匡業言為然。唐主怒，貶匡業撫州副使，流存忠於饒州。既而竟不敢自行。

 　　甲辰，帝耀兵于壽春城北。唐清淮節度使兼侍中劉仁贍病甚，不知人，丙午，監軍使周廷構、營田副使孫羽等作仁贍表，遣使奉之來降。丁未，帝賜仁贍詔，遣閤門使萬 年張保續入城宣諭，仁贍子崇讓復山謝罪。戊申，帝大陳甲兵，受降於壽春城北，廷構等昇仁贍出城，</font><font size=4px color="#009090"><font size=4px>〔昇，音余，又羊茹翻。〕</font></font><font size=4px>仁贍臥不能起，帝慰勞賜賚， </font><font size=4px color="#009090"><font size=4px>〔勞，力到翻。賚，來代翻。〕</font></font><font size=4px>復令入城養疾。</font><font size=4px color="#009090"><font size=4px>〔復，扶又翻。考異曰：實錄：「時仁贍臥疾已亟，遂翻然納款，而城內諸軍萬計，皆屏息以聽其命。」又曰：「仁 贍輕財重士，法令嚴肅，故能以一城之眾連年拒守。逮其來降，而其下無敢竊議者，斯亦一時之名將也。」歐陽史：「三月，仁贍病甚，已不知人，其副使孫羽詐為仁贍書，以城降。世宗命昇仁贍至帳前，嗟歎久之，賜以玉帶、御馬，復使入城養疾。是日，制曰：『劉仁贍盡忠所事，抗節無虧，前代名臣，幾人可比！予之南伐，得爾為多。』乃拜仁贍檢校太尉兼中書令、天平軍節度使。仁贍不能受命而卒。世宗追封彭城郡王，以其子崇讚為懷州刺史。李景聞仁贍卒，亦贈太師。」又曰：「仁贍既殺其子以自明矣，豈有垂死而變節者乎！」今周世宗實錄載仁贍降書，蓋其副使孫羽等所為也。當世宗時，王環為蜀守秦州，攻之久不下，其後力屈而降，世宗頗嗟其忠，然止以為大將軍。視世宗待二人之薄厚而考制書，乃知仁贍非降者也。今從之。〕</font></font><font size=4px>

 　　庚戌，徙壽州治下蔡，</font><font size=4px color="#009090"><font size=4px>〔壽州，宋升為壽春府，至今治下蔡縣，而壽春故縣自為縣，在淮水之南，西北距下蔡二十五里。高宗南渡，復於壽州舊治壽春縣建安豐軍，以為控扼之地，蓋地險所在，通古今不能易也。宋白曰：下蔡，古之蔡國，吳之州來。左傳「蔡成公遷于州來，謂之下蔡」，是也，漢為下蔡縣；梁於硤石山築城以拒魏，即今縣城也。〕</font></font><font size=4px>赦州境死罪以下。州民受唐文書聚山林者，並召令復業，勿問罪；有嘗為其殺傷者，毋得讎訟。曏日政令有不便於民者，令本州條奏。辛亥，以劉仁贍為天平節度使兼中書令，制辭略曰：「盡忠所事，抗節無虧，前代名臣，幾人堪比！朕之伐叛，得爾為多。」是日，卒，追賜爵彭城郡王。唐主聞之，亦贈太師。帝復以清淮軍為忠正軍</font><font size=4px color="#009090"><font size=4px>〔楊氏以壽州置忠正軍，後改清淮軍，今復為忠正軍以旌劉仁贍之節。按薛史：唐明宗天成二年，詔昇壽州為忠正軍。長興二年閏五月己丑，升廬州為昭順軍。八月癸酉，升州為昭信軍。宋白續通典曰：壽州，後唐天成元年升為順化軍節度。今並存之，以俟博考。〕</font></font><font size=4px>以旌仁贍之節，以右羽林統軍楊信為忠正節度使、同平章事。

 　　7前許州司馬韓倫，侍衛馬軍都指揮使令坤之父也。令坤領鎮安節度使，倫居于陳州，</font><font size=4px color="#009090"><font size=4px>〔陳州，鎮安軍治所。〕</font></font><font size=4px>干預政事，貪污不法，為公私患，為人所訟，令坤屢為之泣請。</font><font size=4px color="#009090"><font size=4px>〔屢為，于偽翻。〕</font></font><font size=4px>癸丑，詔免倫死，流沙門島。</font><font size=4px color="#009090"><font size=4px>〔登州蓬萊縣有沙門島，置沙門寨。〕</font></font><font size=4px>

 　　倫後得赦還，居洛陽，與光祿卿致仕柴守禮及當時將相王溥、王晏、王彥超之父游處，恃勢恣橫，洛陽人畏之，謂之十阿父。</font><font size=4px color="#009090"><font size=4px>〔處，昌呂翻；下處之同。橫，戶孟翻。阿，烏葛翻。〕</font></font><font size=4px>帝既為太祖嗣，人無敢言守禮子者，但以元舅處之，優其俸給，未嘗至大梁；嘗以小忿殺人，有司不敢詰，</font><font size=4px color="#009090"><font size=4px>〔詰，去吉翻。〕</font></font><font size=4px>帝知而不問。

 　　8詔開壽州倉振飢民。丙辰，帝北還；</font><font size=4px color="#009090"><font size=4px>〔還，從宣翻。〕</font></font><font size=4px>夏，四月，己巳，至大梁。

 　　9詔脩永福殿，命宦官孫延希董其役。丁丑，帝至其所，見役徒有削窃為匕，瓦中噉飯者，</font><font size=4px color="#009090"><font size=4px>〔窃，方廢翻，木札也。匕，卑履翻。噉，徒濫翻。〕</font></font><font size=4px>大怒，斬延希於市。

 　　10帝之克秦、鳳也，</font><font size=4px color="#009090"><font size=4px>〔事見上卷二年。〕</font></font><font size=4px>以蜀兵數千人為懷恩軍。乙亥，遣懷恩指揮使蕭知遠等將士八百餘人西還。</font><font size=4px color="#009090"><font size=4px>〔既以示中國威德，又欲使之言己克平淮南數千里之地，〕</font></font><font size=4px>以恐動蜀人。

 　　11壬午，李穀扶疾入見，</font><font size=4px color="#009090"><font size=4px>〔見，賢遍翻。〕</font></font><font size=4px>帝命不拜，坐於御坐之側。</font><font size=4px color="#009090"><font size=4px>〔御坐，徂臥翻。〕</font></font><font size=4px>穀懇辭祿位，不許。

 　　12甲申，分江南降卒為六軍、三十指揮，號懷德軍。

 　　13乙酉，詔疏汴水北入五丈河，</font><font size=4px color="#009090"><font size=4px>〔河自都城歷曹、濟及鄆，其廣五丈，舊名五丈河；宋開寶六年，詔改名廣濟河。薛史曰：浚五丈河，東流於定陶，入于濟，以通齊、魯運路。〕</font></font><font size=4px>由是齊、魯舟楫皆達於大梁。

 　　14五月，丁酉，以太祖皇帝領義成節度使。

 　　15詔以律令文古難知，格敕煩雜不壹，命御</font><span class="h"><font size=4px>【章：十二行本「御」上有「侍」字；乙十一行本同；張校同。】</font></font><font size=4px>史知雜事張湜等</font><font size=4px color="#009090"><font size=4px>〔唐制：御史臺有侍御史六人，以久次者一人知雜事，謂之雜端。杜佑通典曰：知雜事，謂之南床，殿中、監察不得坐。凡侍御史之例，不出累月，遷登南省，故謂之南床。百官察其行止、出入、揖讓、去就，殿以下皆稟而隨之。湜，丞職翻。〕</font></font><font size=4px>訓釋，詳定為刑統。</font><font size=4px color="#009090"><font size=4px>〔刑統一書，終宋之世行之。〕</font></font><font size=4px>

 　　16唐郭廷謂將水軍斷渦口浮梁，又襲敗武寧節度使武行德于定遠，</font><font size=4px color="#009090"><font size=4px>〔斷，音短。敗，補邁翻。〕</font></font><font size=4px>行德僅以身免。唐主以廷謂為滁</font><span class="h"><font size=4px>【嚴：「滁」改「濠」。】</font></font><font size=4px>州團練使，充上淮水陸應援使。</font><font size=4px color="#009090"><font size=4px>〔上淮，謂淮水之上游也。〕</font></font><font size=4px>

 　　17蜀人多言左右衛聖馬步都指揮使、保寧節度使、同平章事李廷珪為將敗覆，</font><font size=4px color="#009090"><font size=4px>〔敗覆，謂敗軍而秦、鳳、階、成四州之地 覆沒。〕</font></font><font size=4px>不應復典兵；</font><font size=4px color="#009090"><font size=4px>〔應，於陵翻。不應，猶言不當也。復，扶又翻。〕</font></font><font size=4px>廷珪亦請罷去。六月，乙丑蜀主加廷珪檢校太尉，罷軍職。李太后以典兵者多非其人，謂 蜀主曰：「吾昔見莊宗跨河與梁戰，及先帝在太原，平二蜀，諸將非有大功，無得典兵，故士卒畏服。</font><font size=4px color="#009090"><font size=4px>〔李太后本唐莊宗後宮，莊宗以賜蜀高祖，故能言二主時 事。〕</font></font><font size=4px>今王昭遠出於廝養，</font><font size=4px color="#009090"><font size=4px>〔王昭遠，成都人，年十三，事東郭禪師智諲為童子。蜀高祖嘗飯僧於府，昭遠執巾履隨智諲以入，高廠愛其慧黠，時後主方就學，令昭遠給事左右，由是見親狎。廝，音斯。養，余亮翻。〕</font></font><font size=4px>伊審徵、韓保貞、趙崇韜皆膏粱乳臭子，</font><font size=4px color="#009090"><font size=4px>〔按路振九國志：趙崇韜者，廷隱之子。〕</font></font><font size=4px>素不習兵，徒以舊恩寘於人上，平時誰敢言者，一旦疆場有事，安能禦大敵乎！以吾觀之，惟高彥儔太原舊人，終不負汝，自餘無足任者。」蜀主不能從。</font><font size=4px color="#009090"><font size=4px>〔及孟氏之亡，僅高彥儔一人能以死殉國；至蜀主之死，其母亦不食而卒。婦人志節如此，丈夫多有愧焉者。〕</font></font><font size=4px>

 　　18丁丑，以前華州刺史王祚為潁州團練使。祚，溥之父也。溥為宰相，祚有賓客，溥常朝服侍立；</font><font size=4px color="#009090"><font size=4px>〔華，戶化翻。朝，直遙翻。〕</font></font><font size=4px>客坐不安席，祚曰：「籖犬不足為起。」</font><font size=4px color="#009090"><font size=4px>〔籖，與豚同。足為，于偽翻。〕</font></font><font size=4px>

 　　19秋，七月，丁亥，上治定遠軍及壽春城南之敗，</font><font size=4px color="#009090"><font size=4px>〔定遠，縣名，屬濠州。「軍」字衍。定遠之敗見上五月。壽春城南之敗見去年六月。〕</font></font><font size=4px>以武寧節度使兼中書令武行德為左衛上將軍，河陽節度使李繼勳為右衛大將軍。

 　　20北漢主初立七廟。</font><font size=4px color="#009090"><font size=4px>〔北漢主自以承高祖、隱帝之後，與僭竊者不同；然地狹國貧，日困於兵，今始能立七廟以倣天子之制。〕</font></font><font size=4px>

 　　21司空兼門下侍郎、同平章事李穀臥疾二年，凡九表辭位；八月，乙亥，罷守本官，令每月肩輿一詣便殿議政事。

 　　22以樞密副使、戶部侍郎王朴檢校太保，充樞密使。

 　　23懷恩軍至成都，</font><font size=4px color="#009090"><font size=4px>〔是年四月遣懷恩軍西還，今方至成都。〕</font></font><font size=4px>蜀主遣梓州別駕胡立等八十人東還，</font><font size=4px color="#009090"><font size=4px>〔胡立為蜀所禽見上卷二年。還，從宣翻。〕</font></font><font size=4px>且致書為謝，請通好。</font><font size=4px color="#009090"><font size=4px>〔好，呼到翻。〕</font></font><font size=4px>癸未，立等至大梁。帝以蜀主抗禮，不之答；蜀主聞之，怒曰：「朕為天子郊祀天地時，爾猶作賊，何敢如是！」

 　　24九月，中書舍人竇儼上疏請令有司討論古今禮儀，作大周通禮，考正鍾律，作大周正樂。又以為：「為政之本，莫大擇人；擇人之重，莫先宰相。自有唐之末，輕用名器，始為輔弼，即兼三公、僕射之官。故其未得之也，則以趨競為心；既得之也，則以容默為事。但思解密勿之務，守崇重之官， 逍遙林亭，保安宗族。乞令即日宰相於南宮三品、兩省給、舍以上，各舉所知。</font><font size=4px color="#009090"><font size=4px>〔即日宰相，謂見在相位者。南宮，謂尚書省也。三品，謂六部尚書也。兩省，謂中 書、門下省也。給、舍，謂給事中、中書舍人也。〕</font></font><font size=4px>若陛下素知其賢，自可登庸；</font><font size=4px color="#009090"><font size=4px>〔庸，用也。〕</font></font><font size=4px>若其未也，且令以本官權知政事。期歲之間，察其職業，若果能堪稱，</font><font size=4px color="#009090"><font size=4px>〔堪稱，堪其任，稱其職也。稱，尺證翻；下不稱同。〕</font></font><font size=4px>其官已高，則除平章事；未高，則稍更遷官，權知如故。若有不稱，則罷其政事，責其舉者。又，班行之中，</font><font size=4px color="#009090"><font size=4px>〔行，戶剛翻。〕</font></font><font size=4px>有員無職者太半，</font><font size=4px color="#009090"><font size=4px>〔如諸衛將軍、東宮官屬、內諸使之類。〕</font></font><font size=4px>乞量其才器，</font><font size=4px color="#009090"><font size=4px>〔量，音良。〕</font></font><font size=4px>授以外任，試之於事，還</font><span class="h"><font size=4px>【章：十二行本「還」下有「則」字；乙十一行本同；孔本同；張校同。】</font></font><font size=4px>以舊官登敘，考其治狀，</font><font size=4px color="#009090"><font size=4px>〔治，直吏翻。〕</font></font><font size=4px>能者進，久否者黜之。」又請：「令盜賊自相糾告，以其所告貲產之半賞之；或親戚為之首，則論其徒侶而赦其所首者。如此，則盜不能聚矣。</font><font size=4px color="#009090"><font size=4px>〔言或親戚相與為盜，其中有能自首者則〕</font></font><font size=4px>赦之，其徒侶則論其罪也。首，式又翻。」又，新鄭鄉村團為義營，各立將佐，一戶為盜，累其一村，</font><font size=4px color="#009090"><font size=4px>〔將，即亮翻；下同。累，力瑞翻。〕</font></font><font size=4px>一戶被盜，罪其一將。每有盜發，則鳴鼓舉火，丁壯雲集，盜少民多，無能脫者。由是鄰縣充斥而一境獨清。</font><font size=4px color="#009090"><font size=4px>〔充斥、獨清，皆言盜也。〕</font></font><font size=4px>，請令他縣皆效之，亦止盜之一術也。又，累朝已來，屢下詔書，聽民多種廣耕，止輸舊稅，</font><font size=4px color="#009090"><font size=4px>〔朝，直遙翻。輸，春遇翻。〕</font></font><font size=4px>及其既種，則有司履畝而增之，故民皆疑懼而田不加闢。夫為政之先，莫如敦信，信苟著矣，則田無不廣，田廣則穀多，穀多則藏之民猶藏之官也。」又言：「陛下南征江、淮，一舉而得八州，</font><font size=4px color="#009090"><font size=4px>〔八州，謂光、黃、〕</font></font><font size=4px>舒、蘄、和、揚、滁、泰，皆取之。」再駕而平壽春，</font><font size=4px color="#009090"><font size=4px>〔事見上三月。〕</font></font><font size=4px>威靈所加，前無強敵。今以眾擊寡，以治伐亂，勢無不克，</font><font size=4px color="#009090"><font size=4px>〔治，直吏翻。〕</font></font><font size=4px>但行之貴速，則彼民免俘馘之災，此民息轉輸之困矣。」帝覽而善之。儼，儀之弟也。

 　　25冬，十月，戊午，設賢良方正直言極諫、經學優深可為師 法、詳閑吏理達於教化等科。</font><font size=4px color="#009090"><font size=4px>〔此所謂制舉也。時詔應天下諸色人中，不限前資、見任職官，黃衣草澤，並許應詔。其逐處州府，依每年貢舉人式例，差官考試，解 送尚書吏部，仍量試策論三道，共三千字已上，當日取文理俱優，人物爽秀，方得解送，取來年十月集上都。其登朝官亦許上表自舉。〕</font></font><font size=4px>

 　　26癸亥，北漢麟州刺史楊重訓舉城降，</font><font size=4px color="#009090"><font size=4px>〔太祖廣順二年，楊重訓以麟州歸款，中間必又附北漢也。〕</font></font><font size=4px>以為麟州防禦使。

 　　27己巳，以王朴為東京留守，聽以便宜從事。以三司使張美充大內都點檢。

 　　壬申，帝發大梁；十一月，丙戌，至鎮淮軍，是夜五鼓，濟淮；丁亥，至濠州城西。濠州東北十八里有灘，唐人柵於其上，環水自固，</font><font size=4px color="#009090"><font size=4px>〔環，音宦。〕</font></font><font size=4px>謂周兵必不能涉。戊子，帝自攻之，命內殿直康保裔帥甲士數百，乘橐駝涉水，</font><font size=4px color="#009090"><font size=4px>〔帥，讀曰率；下同。〕</font></font><font size=4px>太祖皇帝帥騎兵繼之，遂拔之。李重進破濠州南關城。癸巳，帝自攻濠州，王審琦拔其水寨。唐人屯戰船數百於城北，又植巨木於淮水以限周兵。帝命水軍攻之，拔其木，焚戰船七十餘艘，</font><font size=4px color="#009090"><font size=4px>〔艘，蘇遭翻；下同。〕</font></font><font size=4px>斬首二千餘級，又攻拔其羊馬城，城中震恐。丙申夜，唐濠州團練使郭廷謂上表言：「臣家在江南，今若遽降，恐為唐所種族，</font><font size=4px color="#009090"><font size=4px>〔種，章勇翻。〕</font></font><font size=4px>請先遣使詣金陵稟命，然後出降。」帝許之。辛丑，帝聞唐有戰船數百艘在渙水東，</font><font size=4px color="#009090"><font size=4px>〔渙水逕宿、亳之間，東南至巉石山西，而南入淮。〕</font></font><font size=4px>欲救濠州，自將兵夜發水陸擊之。癸卯，大破唐兵於洞口，</font><font size=4px color="#009090"><font size=4px>〔今濠州東九十里有浮山，山下有穴，名浮山洞，夏潦不能及而冬不加高，故人疑其山為浮洞口，竊意即浮山洞口。〕</font></font><font size=4px>斬首五千餘級，降卒二千餘人，因鼓行而東，所至皆下乙巳，至泗州城下，太祖皇帝先攻其南，因焚城門，破水寨及月城。</font><font size=4px color="#009090"><font size=4px>〔月城者，臨水築城，兩頭抱水，形如卻月。〕</font></font><font size=4px>帝居于月城樓，督將士攻城。

 　　28北漢主自即位以來，</font><font size=4px color="#009090"><font size=4px>〔顯德元年，冬十一月，北漢主即位。〕</font></font><font size=4px>方安集境內，未遑外略。是月，契丹遣其大同節度使、侍中崔勳將兵來會北漢，欲同入寇，北漢主遣其忠武節度使、同平章事李存緕將兵會之，南侵潞州，至其城下而還。</font><font size=4px color="#009090"><font size=4px>〔忠武軍，許州，屬周，李存緕遙領耳。還，從宣翻，又如字。〕</font></font><font size=4px>北漢主知契丹不足恃而不敢遽與之絕，贈送勳甚厚。</font><font size=4px color="#009090"><font size=4px>〔猶欲倚之以為聲援。〕</font></font><font size=4px>

 　　29十二月，乙卯，唐泗州守將范再遇舉城降，以再遇為宿州團練使。上自至泗州城下，禁軍中芻蕘者毋得犯民田，</font><font size=4px color="#009090"><font size=4px>〔蕘，如招翻。〕</font></font><font size=4px>民皆感悅，爭獻芻粟；既克泗州，無一卒敢擅入城者。帝聞唐戰船數百艘泊洞口，遣騎詗之，唐兵退保清口。</font><font size=4px color="#009090"><font size=4px>〔詗，古永翻，又翾正翻。清口，即清河口也。〕</font></font><font size=4px>

 　　戊午，</font><span class="h"><font size=4px>【章：十二行本「午」下有「旦」字；乙十一行本同；孔本同。】</font></font><font size=4px>上自將親軍自淮北進，命太祖皇帝將步騎自淮南進，諸將以水軍自中流進，共追唐 兵。時淮濱久無行人，葭葦如織，多泥淖溝塹，</font><font size=4px color="#009090"><font size=4px>〔淖，奴教翻。塹，七豔翻。〕</font></font><font size=4px>士卒乘勝氣茇涉爭進，皆忘其勞。</font><font size=4px color="#009090"><font size=4px>〔茇，蒲撥翻。草行為茇，水行為涉。〕</font></font><font size=4px>庚申，追及唐兵，且戰且行，金鼓聲聞數十里。</font><font size=4px color="#009090"><font size=4px>〔聞，音問。〕</font></font><font size=4px>辛酉，至楚州西北，大破之。</font><font size=4px color="#009090"><font size=4px>〔九域志：泗州西至濠州一百七十五里，東北至楚州二百二十里。〕</font></font><font size=4px>唐兵有沿淮東下者，帝自追之，太祖皇帝為前鋒，行六十里，擒其保義節度使、濠，泗，楚，海都應援使陳承昭以歸。</font><font size=4px color="#009090"><font size=4px>〔保義軍，陝州，屬周，陳承昭遙領耳。〕</font></font><font size=4px>所獲戰船燒沈之餘</font><font size=4px color="#009090"><font size=4px>〔沈，持林翻。〕</font></font><font size=4px>得三百餘艘，士卒殺溺之餘得七千餘得七千餘人。唐之戰船在淮上者，於是盡矣。

 　　郭廷謂使者自金陵還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>知唐不能救，命錄事參軍鄱陽李延鄒草降表。延鄒責以忠義，廷謂以兵臨之，延鄒擲筆曰：「大丈夫終不負國，為叛臣作降表！」</font><font size=4px color="#009090"><font size=4px>〔為，于偽翻。史言李延鄒忠壯。〕</font></font><font size=4px>廷謂斬之，舉濠州降，得兵萬人，糧數萬斛。唐主賞李延鄒之子以官。

 　　壬戌，帝濟淮，至楚州，營于城西北。

 　　乙丑，唐雄武軍使、知漣水縣事崔萬迪降。

 　　丙寅，以郭廷謂為亳州防禦使。

 　　戊辰，帝攻楚州，克其月城。

 　　庚午，郭廷謂見於行宮，</font><font size=4px color="#009090"><font size=4px>〔見，賢遍翻。〕</font></font><font size=4px>帝曰：「朕南征以來，江南諸將敗亡相繼獨卿能斷渦口浮梁，破定遠寨，</font><font size=4px color="#009090"><font size=4px>〔事見上五月。〕</font></font><font size=4px>所以報國足矣。濠州小城，使李璟自守，能守之乎！」</font><font size=4px color="#009090"><font size=4px>〔璟，居永翻。〕</font></font><font size=4px>使將濠州兵攻天長。帝遣鐵騎左廂都指揮使武守琦將騎數百趨揚州，至高郵；</font><font size=4px color="#009090"><font size=4px>〔九域志：高郵，東南至揚州一百里。趨，七喻翻。〕</font></font><font size=4px>唐人悉焚揚州官府民居，驅其人南渡江，</font><font size=4px color="#009090"><font size=4px>〔九域志：揚州南至江四十五里。〕</font></font><font size=4px>後數日，周兵至，城中餘癃病十餘人而已，</font><font size=4px color="#009090"><font size=4px>〔癃，良中翻，疲病也。〕</font></font><font size=4px>癸酉，守琦以聞。

 　　帝聞泰州無備，遣兵襲之，丁丑，拔泰州。

 　　30南汉中书侍郎、同平章事卢膺卒。

 　　31南漢主聞唐屢敗，憂形於色，遣使入貢于周，為湖南所閉，</font><font size=4px color="#009090"><font size=4px>〔閉，塞也。塞其道不得通也。〕</font></font><font size=4px>乃治戰艦，脩武備；既而縱酒酣飲，曰：「吾身得免，幸矣，何暇慮後世哉！」</font><font size=4px color="#009090"><font size=4px>〔此所謂坐而待亡者也。又古語云：「民主偷必死。」南漢主將死之徵也！治，直之翻。艦，戶黯翻。〕</font></font><font size=4px>

 　　32唐使者陳處堯在契丹，白契丹主請南遊太原，北漢主厚禮之；留數日，北還，竟卒於契丹。</font><font size=4px color="#009090"><font size=4px>〔去年，唐主遣陳處堯如契丹乞師。〕</font></font><font size=4px>
</font><!--/HTMLBUILERPART0--><font size=4px>