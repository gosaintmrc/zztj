# 漢紀四十四

<font size=4px color="#009090"><font size=4px>〔起閼逢閹茂（甲戌），盡旃蒙作噩（乙酉），凡十二年。〕</font></font><font size=4px>

## 孝順皇帝下

### 陽嘉三年（甲戌、一三四）

 　　<font size=4px>夏，四月，車師後部司馬率後王加特奴</font><font color="#00FF"  size=4px><font size=4px>【章：甲十六行本「奴」下有「等」字；乙十一行本同；孔本同。】</font></font><font size=4px>掩擊北匈奴於閶吾陸谷，</font><font size=4px color="#009090"><font size=4px>〔閶，音昌。〕</font></font><font size=4px>大破之；獲單于母。</font>

​		<font size=4px color="red">译：夏季，四月，汉朝驻车师后王国的车师后部司马，率领后王国国王加特奴，在阊吾陆谷向北匈奴发动突然袭击，大破北匈奴，俘虏了单于的母亲。</font>

 　　<font size=4px>五月，戊戌，詔以春夏連旱，赦天下。上親自露坐德陽殿東廂請雨。</font><font size=4px color="#009090"><font size=4px>〔按范書桓帝紀：德陽殿在北宮掖庭中。〕</font></font><font size=4px>以尚書周舉才學優深，特加策問。舉對曰：「臣聞陰陽閉隔，則二氣否塞。</font><font size=4px color="#009090"><font size=4px>〔否皮鄙翻。塞，悉則翻。〕</font></font><font size=4px>陛下廢文帝、光武之法，而循亡秦奢侈之欲，內積怨女，外有曠夫。自枯旱以來，彌歷年歲，未聞陛下改過之效，徒勞玉尊暴露風塵，誠無益也，</font><font size=4px color="#009090"><font size=4px>〔謂露坐無益。〕</font></font><font size=4px>陛下但務其華，不尋其實，猶緣木希魚，欲行求前。</font><font size=4px color="#009090"><font size=4px>〔賢曰：緣木求魚，孟子之文。韓詩外傳曰：夫明鏡所以照形，往古所以知今。惡知往古之所以危亡，無異卻行而求達於前人也。〕</font></font><font size=4px>誠宜推信革政，崇道變惑，出後宮不御之女，除太官重膳之費。易傳曰：『陽感天不旋日。』</font><font size=4px color="#009090"><font size=4px>〔易稽覽圖中孚傳曰：陽感天不旋日，諸侯不旋時，大夫不過翆。鄭玄註云：陽者，天子。為善一日，天立應以善；為惡一日，天立應以惡。一說，不旋時立應之。重，直龍翻。傳，直戀翻。〕</font></font><font size=4px>惟陛下留神裁察！」帝復召舉面問得失，舉對以「宜慎官人，去貪汙，遠佞邪。」</font><font size=4px color="#009090"><font size=4px>〔復，扶又翻。去，羌呂翻。遠，于願翻。〕</font></font><font size=4px>帝曰：「官貪汙、佞邪者為誰乎﹖」對曰：「臣從下州超備機密，</font><font size=4px color="#009090"><font size=4px>〔舉自冀州刺史徵拜尚書。〕</font></font><font size=4px>不足以別群臣。然公鄉大臣數有直言者，忠貞也；</font><font size=4px color="#009090"><font size=4px>〔別，彼列翻。數，所角翻。〕</font></font><font size=4px>阿諛苟容者，佞邪也。」</font>

​		<font size=4px color="red">译：五月戊戌（初四），顺帝下诏，因春季和夏季连续大旱，大赦天下。顺帝亲到德阳殿东厢庭院中，露天而坐，祈求上天降雨。因尚书周举才学兼优，顺帝特地就此征询他的意见。周举回答说：“我曾经听说，阴阳闭隔，则二气一定闭塞不通。陛下废弃文帝、光武帝所建立的朴素节俭传统，而因袭促使秦朝灭亡的奢侈欲望，使宫廷内增加了许多怨恨的美女，而宫廷外却增加了许多已到婚龄而不得婚配的男子。自从发生大旱以来，整整过去一年了，而没有听说陛下有改过的表现，徒劳至尊之体露坐风尘，实在无益。陛下只是在问题的表面上下功夫，不去寻找它的实质所在，犹如缘木求鱼，也好比向后倒退，却想前进一样，于事无补。应该诚心诚意地革除弊政，遵守先王制订的规章制度，改变目前奢侈腐化的混乱局面，放走后宫中未曾召幸过的美女，省去御膳房制作奢侈菜肴的费用。《易传》上说：‘天子为善一日，上天立刻以善来回报。’请陛下留意裁夺！”顺帝再次召见周举，当面询问朝政上的得失，周举回答说：“应该慎重地任命官吏，铲除贪污，疏远奸佞。”顺帝又问：“谁是贪官污吏？谁是奸佞之臣？”周举回答说：“我从下面的州刺史府，被擢升到掌管朝廷机密的尚书台，还没有能力辨别群臣。然而，在三公、九卿等朝廷大臣中，凡是多次敢于直言不讳地批评朝政的，是忠贞之臣。而阿谀奉承和随声附和的，则是奸佞之臣。”</font>

 　　<font size=4px>太史令張衡亦上疏言：「前年京師地震土裂，裂者，威分；震者，民擾也。竊懼聖思厭倦，制不專己，恩不忍割，與眾共威。威不可分；德不可共。願陛下思惟所以稽古率舊，勿使刑德八柄不由天子，</font><font size=4px color="#009090"><font size=4px>〔周禮：王以八柄馭群臣：一曰爵，以馭其貴；二曰祿，以馭其富；三曰予，以馭其幸；四曰置，以馭其行；五曰生，以馭其福；六曰奪，以馭其貧；七曰廢，以馭其罪；八曰誅，以馭其過。〕</font></font><font size=4px>然後神望允塞，</font><font size=4px color="#009090"><font size=4px>〔塞，悉則翻。〕</font></font><font size=4px>災消不至災！」</font>

​		<font size=4px color="red">译：太史令张衡也上书说：“去年，京都洛阳发生地震，大地崩裂。土地崩裂象征着权威分割；地震象征着人民受到惊扰。我深恐陛下厌倦处理政务，政令不专由自己决定，或者不忍心割断私恩，导致与众人共享威权。然而，威权是不可分割的，恩德也是不可共有的。但愿陛下考虑古代君主所制定的规章，千万不要使刑、德八种权柄，脱离帝王之手。然后，神圣的威严就获得充实，灾异就消失而不再来了。”</font>

 　　<font size=4px>衡以以中興之後， 儒者爭學圖緯，</font><font size=4px color="#009090"><font size=4px>〔緯，七緯也。七緯者，易緯，稽覽圖、乾鑿度、坤靈圖、通卦驗、是類謀、辯終備也；書緯，璇璣鈐、考靈耀、刑德放、帝命驗、運期授也；詩 緯，推度災、氾歷樞、含神霧也；禮緯，含文嘉、稽命徵、斗威儀也；樂緯，動聲儀、稽耀嘉、汁國徵也；孝經緯，援神契、鉤命決也；春秋緯，演孔圖、元命包、 文耀鉤、運斗樞、感精符、合誠圖、考異郵、保乾圖、漢含孳、佑助期、握誠圖、潛潭巴、說題辭也。〕</font></font><font size=4px>上疏言：「春秋元命包有公輸班與墨翟，事見戰國；又言別 有益州，益州之置於漢世。</font><font size=4px color="#009090"><font size=4px>〔賢曰：前書：武帝始置益州。〕</font></font><font size=4px>又劉向父子領校祕書，閱定九流，亦無讖錄。</font><font size=4px color="#009090"><font size=4px>〔賢曰：成、哀時，劉向及子歆為祕書，校定經傳、諸子等。九流，謂儒家、道家、陰陽家、法家、名家、墨家、縱橫家、雜家、農家，見藝文志；並無讖說。讖，楚譖翻。〕</font></font><font size=4px>則知圖讖成於哀、平之際，皆虛偽之徒以要世取資，</font><font size=4px color="#009090"><font size=4px>〔要，一遙翻。〕</font></font><font size=4px>欺罔較然，莫之糾禁。且律曆、卦候、九宮、風角，</font><font size=4px color="#009090"><font size=4px>〔黃帝命伶倫吹律，大撓作甲子，容成造曆，而律曆之學傳矣。京房分六十四卦，更直日用事，以風雨塞溫為候。伏羲之時，龍馬負圖出於河，戴九履一，左三右七，三四為肩，六八為足，而五居中。伏羲觀河圖而畫八卦。陰陽家謂之九宮，一、六、八為白，二黑、三綠、四碧、五黃、七赤、九紫，至今承用之。又易乾鑿度曰：太一取其數而行九宮。鄭玄註云：太一者，北辰神名也；下行八封之宮，每四乃還於中央。中央者，地神之所居，故謂之丸宮。天數大分以陽出，以陰入，陽起於子，陰起於午，是以太一下九宮從坎宮始。自此而從於坤宮，又自此而從於震宮，又自此而從於巽宮，所以從半矣，還息於中央之宮。既又自此而從於乾宮，又自此而從於兌宮，又自此而從於艮宮，又自此而從於離宮，行則周矣。上遊息於太一之星，而反於紫宮。行起從坎宮始，終於離宮也。此雖緯書之說，而九宮定位則一也。賢曰：風角，謂候四方四隅之風，以占吉凶。〕</font></font><font size=4px>數有徵效，</font><font size=4px color="#009090"><font size=4px>〔數，所角翻；下同。〕</font></font><font size=4px>世莫肯學，而競稱不占之書，</font><font size=4px color="#009090"><font size=4px>〔賢曰：謂競稱讖家也。〕</font></font><font size=4px>譬猶畫工惡圖犬馬而好作鬼魅，誠以實事難形而虛偽不窮也！</font><font size=4px color="#009090"><font size=4px>〔惡，烏路翻。好，呼到翻。魅，音媚。韓子曰：客有為齊王畫者，問：「畫孰難﹖」對曰：「狗、馬最難。」「孰易﹖」曰：「鬼、魅最易。狗、馬，人所知也，故難；鬼、魅無形，故易也。」〕</font></font><font size=4px>宜收藏圖讖，一禁絕之，則朱紫無所眩，典籍無瑕玷矣！」</font>

​		<font size=4px color="red">译：张衡又因为东汉王朝建立以来，儒家学派的学者争相学习《图》、《纬》这种神秘的预言书，于是上书说：“《春秋元命包》一书中，载有公输般和墨翟，他俩的事都发生在战国时期；又提到别有益州，而益州的设置，是在汉代。并且，刘向、刘歆父子主管皇家图书馆，校订群书，查阅审定九家学说时，也没有发现《谶录》这部书。由此可以推断，《图谶》成书于哀帝、平帝之际，都是虚妄之徒用来欺世盗名和骗取钱财的，欺骗的意图非常明显，但朝廷却没有加以查禁。而且，律历、卦候、九宫、风角所作的预测，曾不断应验，世人不肯学习，却争相称赞谶纬之书，正犹如画工厌恶画狗画马，却喜好画鬼怪，确实是因为实在的事物很难画好，而虚无飘渺的东西可以信笔乱画。因此，对《图谶》这些神秘的预言书，朝廷应该加以收缴，一律禁绝，这样，朱色和紫色才不会混淆，圣人典籍也不致受到玷污！”</font>

 　　<font size=4px>秋，七月，鍾羌良封等復寇隴西、漢陽。</font><font size=4px color="#009090"><font size=4px>〔復，扶又翻。〕</font></font><font size=4px>詔拜前校尉馬賢為謁者，鎮撫諸種。</font><font size=4px color="#009090"><font size=4px>〔種，章勇翻。〕</font></font><font size=4px>冬，十月，護羌校尉馬續遣兵擊良封，破之。</font>

​		<font size=4px color="red">译：秋季，七月，钟羌种首领良封等再次进犯陇西郡和汉阳郡。顺帝下诏，任命前任护羌校尉马贤为谒者，负责镇压和安抚诸种羌人。冬季，十月，护羌校尉马续派兵进击良封，将其击破。</font>

 　　<font size=4px>十一月，壬寅，司徒劉崎、司空孔扶免，用周舉之言也。</font><font size=4px color="#009090"><font size=4px>〔崎，丘宜翻。〕</font></font><font size=4px>乙巳，以大司農黃尚為司徒，光祿勳河東王卓為司空。</font>

​		<font size=4px color="red">译：十一月壬寅（十一日），司徒刘崎和司空孔扶，均被免职，这是由于顺帝采纳周举谏言的结果。乙巳（十四日），擢升大司农黄尚为司徒，光禄勋、河东郡人王卓为司空。</font>

 　　<font size=4px>耿貴人數為耿氏請，</font><font size=4px color="#009090"><font size=4px>〔為，于偽翻。〕</font></font><font size=4px>帝乃紹封耿寶子箕為牟平侯。</font><font size=4px color="#009090"><font size=4px>〔耿寶貶死事見上卷安帝延光四年。〕</font></font>

​		<font size=4px color="red">译：因耿贵人多次为她的娘家向顺帝说情，于是，顺帝封耿宝的儿子耿箕继承其父为牟平侯。</font>

### 四年（乙亥、一三五）

 　　<font size=4px>春，北匈奴呼衍王侵車師後部。帝令敦煌太守發兵救之，不利。</font><font size=4px color="#009090">〔敦，徒門翻。〕</font>

​		<font size=4px color="red">译：春季，北匈奴呼衍王侵犯车师后王国，顺帝命敦煌太守发兵救援，战事不利。</font>

 　　<font size=4px>二月，丙子，初聽中宮得以養子襲爵。</font><font size=4px color="#009090"><font size=4px>〔曹操階之，遂移漢祚，其所由來漸矣。〕</font></font><font size=4px>初，帝之復位，宦官之力也，</font><font size=4px color="#009090"><font size=4px>〔事見上卷延光四年。〕</font></font><font size=4px>由是有寵，參與政事。</font><font size=4px color="#009090"><font size=4px>〔與，讀曰預。〕</font></font><font size=4px>御史張綱上書曰：「竊尋文、明二帝，德化尤盛，中官常侍，不過兩人，近倖賞賜，裁滿數金，惜費重民，故家給人足。而頃者以來，無功小人，皆有官爵，非愛民重器、承天順道者也。」書奏，不省。</font><font size=4px color="#009090"><font size=4px>〔省，悉景翻。〕</font></font><font size=4px>綱，皓之子也。</font><font size=4px color="#009090"><font size=4px>〔張皓見五十卷安帝延光三年。〕</font></font>

​		<font size=4px color="red">译：二月丙子（十六日），首次允许宦官以养子继承爵位。当初，顺帝之所以能够恢复帝位，是靠宦官的力量，因此，宦官得到皇帝的庞信，参与朝廷的政事。御史张纲上书说：“据我考察，文帝和明帝，德行教化，最有成就。而当时的中常侍不过二人，对宠爱亲信的赏赐，不过黄金数斤。珍惜经费，关心人民，所以，百姓家家富足。可是，近几年来，没有功劳的小人，都得到官禄爵位，这不是爱护人民，重视国家，顺应天道的作法。”奏章呈上后，顺帝不理。张纲，即张皓的儿子。</font>

 　　<font size=4px>旱。</font>

 　　<font size=4px>謁者馬賢擊鍾羌，大破之。</font>

 　　<font size=4px>夏，四月，甲子，太尉施延免。戊寅，以執金吾梁商為大將軍，故太尉龐參為太尉。</font><font size=4px color="#009090"><font size=4px>〔龐，皮江翻。〕</font></font>

 　　<font size=4px>商稱疾不起且一年；帝使太常桓焉奉策就第即拜，商乃詣闕咼命。</font><font size=4px color="#009090"><font size=4px>〔杜佑曰：後漢策拜諸王侯、三公之儀：百官會，立定，謁者引光祿勳前，謁者引當拜者前，伏殿下。光祿前一拜，舉手曰：「制詔，其以某為某。」讀策書畢，拜者稱臣，再拜。尚書郎以璽印綬付侍御史，前面立受印璽綬，當受策者拜頓首，三贊。謁者曰：「某王臣某新封，某公某初除，謝。」中謁者報，「謹謝。」贊者立曰：「皇帝為公興。」重坐。受策者拜謝，起，就位。禮畢。自漢以來惟衛青以有即軍中拜大將軍，未聞有就第即拜者也，況以此異數加之后父乎！〕</font></font><font size=4px>商少通經傳，謙恭好士，</font><font size=4px color="#009090"><font size=4px>〔少，詩沼翻。好，呼到翻；下同。〕</font></font><font size=4px>辟漢陽巨覽、</font><font size=4px color="#009090"><font size=4px>〔巨，姓；覽，名。〕</font></font><font size=4px>上黨陳龜為掾屬，</font><font size=4px color="#009090"><font size=4px>〔掾，余絹翻。〕</font></font><font size=4px>李固為從事中郎，楊倫為長史。</font>

 　　<font size=4px>李固以商柔和自守，不能有所整裁，乃奏記於商曰：「數年以來，災怪屢見。</font><font size=4px color="#009090"><font size=4px>〔見，賢遍翻。〕</font></font><font size=4px>孔子曰：『智者見變思形，愚者覩怪諱名。』</font><font size=4px color="#009090"><font size=4px>〔范書李固傳「形」作「刑」。此二語蓋亦本之緯書。〕</font></font><font size=4px>天道無親，可為祗畏。</font><font size=4px color="#009090"><font size=4px>〔賢曰：祗，敬也。言天無親疏，惟善是與，可敬而畏也。〕</font></font><font size=4px>誠令王綱一整，道行忠立，明公踵伯成之高，</font><font size=4px color="#009090"><font size=4px>〔莊子曰：伯成子高，唐、虞時為諸侯；至禹，去而耕於野。〕</font></font><font size=4px>全不朽之譽，豈與此外戚凡輩耽榮好位者同日而論哉！」商不能用。</font>

 　　<font size=4px>秋，閏八月，丁亥朔，日有食之。</font>

 　　<font size=4px>冬，十月，皇桓寇雲中。度遼將軍耿曄追擊，不利。十一月，烏桓圍曄於蘭池城；</font><font size=4px color="#009090"><font size=4px>〔續漢志：雲中郡沙南縣有蘭池城。〕</font></font><font size=4px>發兵數千人救之，烏極乃退。

 　　<font size=4px>十二月，丙</font><span class="h"><font size=4px>【章：甲十六行本「丙」作「甲」；乙十一行本同；張校同。】</font></font><font size=4px>寅，京師地震。</font>

### 永和元年（丙子、一三六）

 　　春，正月，己巳，改元，赦天下。

 　　冬，十月，丁亥，承福殿火。

 　　十一月，丙子，太尉龐參罷。

 　　十二月，象林蠻夷反。</font><font size=4px color="#009090"><font size=4px>〔象林縣，屬日南郡。晉、宋以下為林邑國。〕</font></font><font size=4px>

 　　乙巳，以前司空王龔為太尉。

 　　龔疾宦官專權，上書極言其狀。諸黃門使客誣奏龔罪；上命龔亟自實。李固奏記於梁商曰：「王公以堅貞之操，橫為讒佞所構，</font><font size=4px color="#009090"><font size=4px>〔橫，戶孟翻。〕</font></font><font size=4px>眾人聞知，莫不歎慄。夫三公尊重，無詣理訴冤之義，</font><font size=4px color="#009090"><font size=4px>〔哀帝時，丞相王嘉召詣廷尉，主簿曰：「將相不對理陳冤，相踵以為故事，君侯宜引決。」〕</font></font><font size=4px>纖微感慨，輒引分決，是以舊典不有大罪，不至重問。</font><font size=4px color="#009090"><font size=4px>〔賢曰：大臣獄重，故曰重問。成帝時，丞相薛宣、御史大夫翟方進有罪，上使五二千石雜問。音義云：大臣獄重，故以二千石五人同問之。〕</font></font><font size=4px>王公卒有他變，</font><font size=4px color="#009090"><font size=4px>〔卒，讀曰猝。〕</font></font><font size=4px>則朝廷獲害賢之名，群臣無救護之節矣！語曰：『善人在患，飢不及餐。』</font><font size=4px color="#009090"><font size=4px>〔言當速救之也。〕</font></font><font size=4px>斯其時也！」商即言之於帝，事乃得釋。

 　　是歲，以執金吾梁冀為河南尹。冀性嗜酒，逸遊自恣，居職多縱暴非法。父商所親客雒陽令呂放以告商，商以讓冀。冀遣人於道刺殺放，</font><font size=4px color="#009090"><font size=4px>〔刺，七亦翻。〕</font></font><font size=4px>而恐商知之，乃推疑放之怨仇，</font><font size=4px color="#009090"><font size=4px>〔推，吐雷翻。惡自冀出，欲嫁之他人，故託其辭，疑放之怨仇為之。〕</font></font><font size=4px>請以放弟禹為雒陽令，使捕之；</font><font size=4px color="#009090"><font size=4px>〔賢曰：安慰放家，欲以滅口。余謂賢說非也。冀請於商，以放弟為令，謂必急於捕賊，而陰使禹滅其兄之宗親賓客以快己忿耳。〕</font></font><font size=4px>盡滅其宗、親、賓客百餘人。

 　　武陵太守上書，以蠻痍率服，</font><font size=4px color="#009090"><font size=4px>〔言相率而來服。〕</font></font><font size=4px>可比漢人，增其租賦。議者皆以為可。尚書令虞詡曰：「自古聖王，不臣異俗。先帝舊典，貢賦多少，所由來久矣；</font><font size=4px color="#009090"><font size=4px>〔漢興，令武陵諸蠻，大人歲輸布一匹，小口二丈，是謂之賨布。〕</font></font><font size=4px>今猥增之，必有怨叛。計其所得，不償所費，必有後悔。」帝不從。澧中、漊中蠻各爭貢布非舊約，</font><font size=4px color="#009090"><font size=4px>〔漊，郎侯翻。〕</font></font><font size=4px>遂殺鄉吏，舉種反。</font><font size=4px color="#009090"><font size=4px>〔種，章勇翻。〕</font></font><font size=4px>

### 二年（丁丑、一三七）

 　　春，武陵蠻二萬人圍充城，八千人寇夷道。</font><font size=4px color="#009090"><font size=4px>〔賢曰：充縣，屬武陵郡，故城在澧州崇義縣東北。充，音衝。夷道，屬南郡。〕</font></font><font size=4px>

 　　二月，廣漢屬國都尉擊破白馬羌。</font><font size=4px color="#009090"><font size=4px>〔安帝改蜀郡北部都尉為廣漢屬國都尉，別領陰平、甸氐、剛氏三道，屬益州。〕</font></font><font size=4px>

 　　帝遣武陵太守李進擊叛蠻，破平之。進乃簡選良吏，撫循蠻夷，郡境遂安。

 　　三月，</font><span class="h"><font size=4px>【章：甲十六行本「月」下有「乙卯」二字；乙十一行本同；張校同；退齋校同。】</font></font><font size=4px>司空王卓薨。丁丑，以光祿勳郭虔為司空。</font><font size=4px color="#009090"><font size=4px>〔考異曰：袁書作「乾」，今從范書。〕</font></font><font size=4px>

 　　夏，四月，丙申，京師地震。

 　　五月，癸丑，山陽君宋娥坐構姦誣罔，收印綬，歸里舍。黃龍、楊佗、孟叔、李建、張賢、史汎、王道、李元、李剛等九侯坐與宋娥更相賂遺，</font><font size=4px color="#009090"><font size=4px>〔更，工衡翻。遺，于季翻。〕</font></font><font size=4px>求高官增邑，並遣就國，滅租四分之一。</font><font size=4px color="#009090"><font size=4px>〔考異曰：孫程傳云：「龍等誣罔曹騰、孟賁」，按梁商傳，誣罔騰、賁者張逵等，非龍等也。〕</font></font><font size=4px>

 　　象林蠻區憐等</font><font size=4px color="#009090"><font size=4px>〔區，鳥侯翻；今廣中猶有此姓。姓譜云：今長沙有此姓，音豈俱翻。〕</font></font><font size=4px>攻縣寺，殺長吏。交趾刺史樊演發交趾、九真兵萬餘人救之；兵士憚遠役，秋，七月，二郡兵反，攻其府。府雖擊破反者，而蠻勢轉盛。

 　　冬，十月，甲申，上行幸長安。扶風田弱薦同郡法真博通內、外學，</font><font size=4px color="#009090"><font size=4px>〔東都諸儒以七緯為內學，六經為外學。〕</font></font><font size=4px>隱居不仕，宜就加袞職。</font><font size=4px color="#009090"><font size=4px>〔賢曰：毛詩曰：袞職有闕。謂三公也。〕</font></font><font size=4px>帝虛心欲致之，前後四徵，終不屈。友人郭正稱之曰：「法真名可得聞，身難得而見。逃名而名我隨，避名而名我追，可謂百世之師者矣！」真，雄之子也。</font><font size=4px color="#009090"><font size=4px>〔法雄見四十九卷安帝永初四年。〕</font></font><font size=4px>

 　　丁卯，京师地震。

 　　太尉王龔以中常侍張昉等專弄國權，欲奏誅之。宗親有以楊震行事諫之者，</font><font size=4px color="#009090"><font size=4px>〔楊震事見五十卷安帝延光三年。〕</font></font><font size=4px>龔乃止。

 　　十二月，乙亥，上還自長安。

### 三年（戊寅、一三八）

 　　春，二月，乙亥，京師及金城、隴西地震，二郡山崩。

 　　夏，閏四月，己酉，京師地震。

 　　五月，吳郡丞羊珍反，功郡府；太守王衡破斬之。

 　　侍御史賈昌與州郡并力討區憐，不潜，為所攻圍歲餘，兵穀不繼。帝召公卿百官及四府掾屬</font><font size=4px color="#009090"><font size=4px>〔大將軍府掾屬二十九人，太尉府二十四人，司徒府三十一人，司空府二十九人。〕</font></font><font size=4px>問以方略；皆議遣大將，發荊、揚、兗、豫四萬人赴之。李固駮曰：「若荊、揚無事，發之可也。今二州盜賊磐結不散，</font><font size=4px color="#009090"><font size=4px>〔二州、謂荊、揚也。〕</font></font><font size=4px>武陵、南郡蠻夷未輯，長沙、桂陽數被徵發，如復擾動，</font><font size=4px color="#009090"><font size=4px>〔數，所角翻。被，皮義翻。復，扶又翻；下同。〕</font></font><font size=4px>必更生患，其不可一也。又，兗、豫之人卒被徵發，</font><font size=4px color="#009090"><font size=4px>〔卒，讀曰猝。〕</font></font><font size=4px>遠赴萬里，無有還期，詔書迫促，必致叛亡，其不可二也。南州水土溫暑，加有瘴氣，</font><font size=4px color="#009090"><font size=4px>〔瘴，之亮翻。度嶺而南，瘴氣甚重，炎熱蒸鬱之所生也，中之者輒死。〕</font></font><font size=4px>致死亡者十必四五，其不可三也。遠涉萬里，士卒疲勞，比至嶺南，</font><font size=4px color="#009090"><font size=4px>〔比，必寐翻，及也。〕</font></font><font size=4px>不復堪鬭，其不可四也。軍行三十里為程，而去日南九千餘里，三百日乃到，計人稟五升，</font><font size=4px color="#009090"><font size=4px>〔賢曰：古升小，故曰五升也。稟，給也。〕</font></font><font size=4px>用米六十萬斛，不計將吏驢馬之食，但負甲自致，費便若此，其不可五也。設軍所在，死亡必眾，既不足禦敵，當復更發，此為刻割心腹以補四支，其不可六也。九真、日南相去千里，發其吏民猶尚不堪，何況乃苦四州之卒以赴萬里之艱哉！其不可七也。前中郎將尹就討益州叛羌，益州諺曰：『虜來尚可，尹來殺我。』後就徵還，以兵付刺史張喬；喬因其將吏，旨月之間破殄寇虜。</font><font size=4px color="#009090"><font size=4px>〔事見四十九卷安帝元初二年，止五卷五年。〕</font></font><font size=4px>此發將無益之效，</font><font size=4px color="#009090"><font size=4px>〔將，即亮翻。〕</font></font><font size=4px>州郡可任之驗也。宜更選有勇略仁惠任將帥者，以為刺史、太守，悉使共住交趾。今日南兵單無穀，</font><font size=4px color="#009090"><font size=4px>〔言孤軍處叛蠻之中，又乏糧也。〕</font></font><font size=4px>守既不足，戰又不能，可一切徙其吏民，北依交趾，事靜之後，乃命歸本；還募蠻夷使自相攻，轉輸金帛以為其資；有能反間致頭首者，</font><font size=4px color="#009090"><font size=4px>〔間，古莧翻。頭首，謂諸蠻渠帥也。〕</font></font><font size=4px>許以封侯裂土之賞。故并州刺史長沙祝良，性多勇決，又南陽張喬，前在益州有破虜之功，皆可任用。昔太宗就加魏尚為雲中守，</font><font size=4px color="#009090"><font size=4px>〔魏尚見十四卷文帝十四年；就加事未見。守，式又翻；下同。〕</font></font><font size=4px>哀帝即拜龔舍為泰山守；</font><font size=4px color="#009090"><font size=4px>〔前書：龔舍，楚人，初徵為諫大夫，病免；復徵為博士，又病去。頃之，哀帝遣使即楚拜舍為泰山太守。〕</font></font><font size=4px>宜即拜良等，便道之官。」四府悉從固議，即拜祝良為九真太守，張喬為交趾刺史。喬至，開示慰誘，並皆降散。良到九真，單車入賊中，設方略，招以威信，降者數萬人，皆為良築起府寺。由是嶺外復平。</font><font size=4px color="#009090"><font size=4px>〔為，于偽翻。復，扶又翻。〕</font></font><font size=4px>

 　　秋，八月，己未，司徒黃尚免。九月，己酉，以光祿勳長沙劉壽為司徒。

 　　初，尚書令左雄薦冀州刺史周舉為尚書；既而雄為司隸校尉，舉故冀州刺史馮直任將帥。直嘗坐臧受罪，</font><font size=4px color="#009090"><font size=4px>〔臧，古贓字通。〕</font></font><font size=4px>舉以此劾奏雄。</font><font size=4px color="#009090"><font size=4px>〔劾所舉非其人也。劾，戶概翻，又戶得翻。〕</font></font><font size=4px>雄曰：「詔書使我選武猛，不使君選清高。」舉曰：「詔書使君選武猛，不使君選貪污也！」雄曰：「進君，適所以自伐也。」舉曰：「昔趙宣子任韓厥為司馬，厥以軍法戮宣子僕，宣子謂諸大夫曰：『可賀我矣！吾選厥也任其事。』</font><font size=4px color="#009090"><font size=4px>〔秦、晉戰于河曲，趙宣子將中軍，韓厥為司馬。宣子使以其乘車干行，韓厥戮英僕。眾曰：「韓厥必不沒矣，其主朝升之而暮戮其車。」宣子謂諸大夫曰：「可賀我矣！吾舉厥也任其事，吾今乃知免於戾矣！」任，音壬。〕</font></font><font size=4px>今君不以舉之不才誤升諸朝，不敢阿君以為君羞；不寤君之意與宣子殊也。」雄悅，謝曰：「吾嘗事馮直之父，又與直善；今宣光以此奏吾，是吾之過也！」</font><font size=4px color="#009090"><font size=4px>〔周舉，字宣光。〕</font></font><font size=4px>天下益以此賢之。</font><font size=4px color="#009090"><font size=4px>〔聞過而服，天下以此益賢左雄。諱過者為何如邪！〕</font></font><font size=4px>

 　　是時，宦官競賣恩勢，</font><font size=4px color="#009090"><font size=4px>〔挾勢市恩，以此自鬻也。〕</font></font><font size=4px>唯大長秋良賀清儉退厚。</font><font size=4px color="#009090"><font size=4px>〔春秋鄭穆公子子良，後為良氏。賢曰：謙退而厚重也。余謂退厚者，不與儕輩爭進趣，競浮薄也。〕</font></font><font size=4px>及詔舉武猛，賀獨無所薦。帝問其故，對曰：「臣生自草茅，長於宮掖，</font><font size=4px color="#009090"><font size=4px>〔長，知兩翻。〕</font></font><font size=4px>既無知人之明，又未嘗交加士類。昔衛鞅因景監以見，有識知其不終。</font><font size=4px color="#009090"><font size=4px>〔事見二卷周顯王三十一年。〕</font></font><font size=4px>今得臣舉者，匪榮伊辱，</font><font size=4px color="#009090"><font size=4px>〔言不足為榮，適以為辱也。考異曰：宦者傳云：「陽嘉中，詔舉武猛，良賀獨無所薦。」按此詔蓋誤以永和為陽嘉也。〕</font></font><font size=4px>是以不敢！」帝由是賞之。

 　　丙戌，令大將軍、三公舉剛毅、武猛，謀謨任將帥者各二人，特進、卿、校尉各一人。</font><font size=4px color="#009090"><font size=4px>〔校，戶教翻。〕</font></font><font size=4px>

 　　冬，十月，燒當羌那離等三千餘騎寇金城，校尉馬賢擊破之。

 　　十二月，戊戌朔，日有食之。

 　　大將軍商以小黃門南陽曹節等用事於中，遣子冀、不疑與為交友；而宦官忌其寵，反欲陷之。中常侍張逵、蘧政、楊定等</font><font size=4px color="#009090"><font size=4px>〔蘧，姓也。衛有大夫蘧伯玉。〕</font></font><font size=4px>與左右連謀，共譖商及中常侍曹騰、孟賁，云「欲徵諸王子，圖議廢立，請收商等案罪。」帝曰：「大將軍父子，我所親，騰、賁；我所愛，必無是，但汝曹共妒之耳。」</font><font size=4px color="#009090"><font size=4px>〔妒，與勡同。〕</font></font><font size=4px>逵等知言不用，懼迫，</font><font size=4px color="#009090"><font size=4px>〔言既不用，懼禍且及也。〕</font></font><font size=4px>遂出，矯詔收縛騰、賁於省中。帝聞，震怒，敕宦者李歙急呼騰、賁釋之；收逵等下獄。</font><font size=4px color="#009090"><font size=4px>〔歙，許及翻。下，遐稼翻。〕</font></font><font size=4px>

### 四年（己卯、一三九）

 　　春，正月，庚辰，逵等伏誅；事連弘農太守張鳳、安平相楊皓，皆坐死；辭所連染，延及在位大臣。商懼多侵枉，乃上疏曰：「春秋之義，功在元帥，罪止首惡。</font><font size=4px color="#009090"><font size=4px>〔春秋左氏傳：晉卻克帥師敗齊師于濯；師歸，范文子後入，曰：「師有功，國人喜以逆之；先入，必屬耳目焉，是代帥受名也，故不敢。」虞師、晉師滅下陽，公羊傳曰：虞，微國也，曷為序于大國之上﹖使虞首惡也。帥，所類翻。〕</font></font><font size=4px>大獄一起，無辜者眾，死囚久繫，纖微成大，</font><font size=4px color="#009090"><font size=4px>〔賢曰：言久繫之，則細微之事牽引以成大也。〕</font></font><font size=4px>非所以順迎和氣，平政成化也。宜早訖竟，以止逮捕之煩。」</font><font size=4px color="#009090"><font size=4px>〔謂孟春之月，當行慶施惠，順天地生物之心，以迎和氣，不宜使獄事枝蔓。賢曰：逮，及也；辭所連及，即追捕之也。〕</font></font><font size=4px>帝納之，罪止坐者。

 　　二月，帝以商少子虎賁中郎將不疑為步兵校尉。商上書辭曰：「不疑童孺，猥處成人之位。</font><font size=4px color="#009090"><font size=4px>〔處，昌呂翻。〕</font></font><font size=4px>昔晏平仲辭鄁殿以安</font><span class="h"><font size=4px>【章：甲十六行本「安」作「守」；乙十一行本同；孔本同。】</font></font><font size=4px>其富，</font><font size=4px color="#009090"><font size=4px>〔左傳：齊討慶封，與晏子鄁殿，其鄙六十；弗受。子尾曰：「富，人之所欲也，何故弗受﹖」對曰：「慶氏之邑足欲，故亡。吾邑不足欲也，益之以鄁殿，乃足欲，亡無日矣！不受鄁殿，非惡富也，恐失富也。」鄁，蒲對翻。殿，多薦翻，又如字。〕</font></font><font size=4px>公儀休不受魚飧以定其位；</font><font size=4px color="#009090"><font size=4px>〔公儀休為魯相；客有遺相魚者，相不受。客曰：「聞君嗜魚，遺君魚，何故不受也﹖」相曰：「以嗜魚，故不受也。今為相能自給魚；受魚而免，誰復給我魚者！故不受也。」〕</font></font><font size=4px>臣雖不才，亦願固福祿於聖世！」上乃以不疑為侍中、奉車都尉。</font><font size=4px color="#009090"><font size=4px>〔梁商之讓，通經、傳之力也。〕</font></font><font size=4px>

 　　三月，乙亥，京師地震。

 　　燒當羌郡離等復反；</font><font size=4px color="#009090"><font size=4px>〔復，扶又翻；下同。〕</font></font><font size=4px>夏，四月，癸卯，護羌校尉馬賢討斬之，獲首虜千二百餘級。

 　　戊午，赦天下。

 　　五月，戊辰，封故濟北惠王壽子安為濟北王。</font><font size=4px color="#009090"><font size=4px>〔去年濟北王多薨，無子；今以安紹封。范書列傳作「安國」，此從帝紀。濟，子禮翻。〕</font></font><font size=4px>

 　　秋，八月，太原旱。

### 五年（庚辰、一四○）

 　　春，二月，戊申，京師地震。

 　　南匈奴句龍王吾斯、車紐等反，</font><font size=4px color="#009090"><font size=4px>〔句，古侯翻。車，尺遮翻。〕</font></font><font size=4px>寇西河；招誘右賢王合兵圍美稷，殺朔、方弋郡長吏。夏，五月，度遼將軍馬續與中郎將梁並等</font><font size=4px color="#009090"><font size=4px>〔此護匈奴中郎將也。〕</font></font><font size=4px>發邊兵及羌、胡合二萬餘人掩擊，破之。吾斯等復更屯聚，攻沒城邑。天子遣使責讓單于；單于本不預謀，乃脫帽避帳，詣並謝罪。並以病，徵五原太守陳龜代為中郎將。龜以單于不能制下，</font><font size=4px color="#009090"><font size=4px>〔賢曰：吾斯等攻沒城邑，單于雖不預謀，然不能制下，即是不堪其任。〕</font></font><font size=4px>逼迫單于及其弟左賢王皆令自殺。龜又欲徙單于近親於內郡，而降者遂更狐疑。龜坐下獄，免。</font><font size=4px color="#009090"><font size=4px>〔降，戶江翻；下同。龜所施行，必有未究其方略者，而遽坐免也。下，遐稼翻。〕</font></font><font size=4px>

 　　大將軍商上表曰：「匈奴寇畔，自知罪極；窮鳥困獸，皆知救死，</font><font size=4px color="#009090"><font size=4px>〔鳥窮則攫，獸困則搏。傳曰：困獸猶鬭。〕</font></font><font size=4px>況種類繁熾，不可單盡。</font><font size=4px color="#009090"><font size=4px>〔賢曰：單，亦盡也。種，章勇翻。〕</font></font><font size=4px>今轉運日增，三軍疲苦，虛內給外，非中國之利。度遼將軍馬續，素有謀謨，且典邊日久，深曉兵要；每得續書，與臣策合。宜令續深溝高壘，以恩信招降，宣示購賞，明為期約，如此，則醜類可服，</font><font size=4px color="#009090"><font size=4px>〔賢曰：醜，等也。余謂醜類，言凶醜之黨類也。〕</font></font><font size=4px>國家無事矣！」帝從之，乃詔續招降畔虜。

 　　商又移書續等曰：「中國安寧，忘戰日久。良騎夜</font><span class="h"><font size=4px>【章：甲十六行本「夜」作「野」；乙十一行本同；孔本同；張校同。】</font></font><font size=4px>合，交鋒接矢，決勝當時，戎狄之所長而中國之所短也；強弩乘城，堅營固守，以待其衰，中國之所長而戎狄之所短也。宜務先所長而觀其變，</font><font size=4px color="#009090"><font size=4px>〔先，悉薦翻。〕</font></font><font size=4px>設購開賞，宣示反悔，</font><font size=4px color="#009090"><font size=4px>〔反，音幡。宣示招降之意以開其反悔之心。〕</font></font><font size=4px>勿貪小功以亂大謀。」於是右賢王部抑鞮等萬三千口皆詣續降。</font><font size=4px color="#009090"><font size=4px>〔鞮，丁奚翻。〕</font></font><font size=4px>

 　　己丑晦，日有食之。

 　　初，那離等既平，朝廷以來機為并州刺史，劉秉為涼州刺史。機等天性虐刻，多所擾發；且凍、傅難種羌遂反，</font><font size=4px color="#009090"><font size=4px>〔賢曰：且，音子余翻。種，章勇翻；下同。〕</font></font><font size=4px>攻金城，與雜種羌、胡大寇三輔，殺害長吏。機等並坐徵。於是拜馬賢為征西將軍，以騎都尉耿叔為副，將左右羽林五校士及諸州郡兵十萬人屯漢陽。

 　　九月，令扶風、漢陽築隴道塢三百所，置屯兵。

 　　辛未，太尉王龔以老病罷。

 　　且凍羌寇武都，燒隴關。</font><font size=4px color="#009090"><font size=4px>〔賢曰：隴山之關也，今名大震關，在今隴州汧源縣西。〕</font></font><font size=4px>

 　　壬午，以太常桓焉為太尉。

 　　匈奴句龍吾斯等立車紐為單于，東引烏桓，西收羌、胡等數萬人攻破京兆虎牙營，殺上郡都尉及軍司馬，遂寇掠并、涼、幽、冀四州。乃徙西河治離石，</font><font size=4px color="#009090"><font size=4px>〔賢曰：離石，即西河之屬縣也，在郡南五百九里。郡本都平定縣；至此，徙於離石。〕</font></font><font size=4px>上郡治夏陽，朔方治五原。十二月，遣使匈奴中郎將耽將幽州、烏桓諸郡營兵擊車紐等，戰於馬邑，斬首三千級，獲生日甚眾。車紐乞降，而吾斯猶率其部曲與烏桓寇鈔。</font><font size=4px color="#009090"><font size=4px>〔鈔，楚交翻；下同。〕</font></font><font size=4px>

 　　初，上命馬賢討西羌，大將軍商以為賢老，不如太中大夫宋漢；帝不從。漢，由之子也。</font><font size=4px color="#009090"><font size=4px>〔宋由為公於章、和之間。〕</font></font><font size=4px>賢到軍，稽留不進。武都太守馬融上疏曰：「今雜種諸羌</font><font size=4px color="#009090"><font size=4px>〔種，章勇翻。〕</font></font><font size=4px>轉相鈔盜，宜及其未并，亟遣深入，破其支黨；</font><font size=4px color="#009090"><font size=4px>〔并，合也。及其勢未合而攻其支黨。〕</font></font><font size=4px>而馬賢等處處留滯。羌、胡百里望塵，千里聽聲，今逃匿避回，</font><font size=4px color="#009090"><font size=4px>〔回，胡對翻；繞也，曲也。〕</font></font><font size=4px>漏出其後，則必侵寇三輔，為民大害。臣願請賢所不用，用關東兵五千，裁假部隊之號，盡力率厲，埋根、行首以先吏士；</font><font size=4px color="#009090"><font size=4px>〔賢曰：埋根，言不退也。行，戶剛翻。先，悉薦翻。〕</font></font><font size=4px>三旬之中，必克破之。臣又聞吳起為將，暑不張蓋，塞不披裘；今賢野次垂幕，珍肴雜遝，兒子侍妾，事與古反。臣懼賢等專守一城，言攻於西而羌出於東，且其將士將不堪命，必有高克潰半反之變也。」</font><font size=4px color="#009090"><font size=4px>〔鄭高克好利而不顧其君，文公使克將兵而禦狄于竟，陳其師旅，翱翱河上；眾潰而歸。〕</font></font><font size=4px>安定人皇甫規亦見賢不恤軍事，審其必敗，</font><font size=4px color="#009090"><font size=4px>〔審，悉也，察也。〕</font></font><font size=4px>上書言狀。朝廷皆不從。

### 六年（辛巳、一四一）

 　　春，正月，丙子，征西將軍馬賢與且凍羌戰于射姑山，</font><font size=4px color="#009090"><font size=4px>〔且，子余翻。射，音夜。按續漢書天文志，射姑山在北地。〕</font></font><font size=4px>賢軍敗；賢及二子皆沒，東、西羌遂大合。</font><font size=4px color="#009090"><font size=4px>〔羌居安定、北地、上郡、西河者，謂之東羌；居隴西、漢陽，延及金城塞外者，謂之西羌。〕</font></font><font size=4px>閏月，鞏唐羌寇隴西，遂及三輔，燒園陵，殺掠吏民。

 　　二月，丁巳，有星孛于營室。</font><font size=4px color="#009090"><font size=4px>〔晉書天文志：營室二星，天子之宮也，又為軍糧之府及土功事。孛，蒲內翻。〕</font></font><font size=4px>

 　　三月，上巳，大將軍商大會賓客，讌于雒水；</font><font size=4px color="#009090"><font size=4px>〔司馬彪曰：三月上巳，宮人皆潔於東流上，洗渥祓除，為大潔也。按古以三月上巳日為上巳，今以三月三日為上巳。〕</font></font><font size=4px>酒闌，繼以酼露之歌。</font><font size=4px color="#009090"><font size=4px>〔纂文曰：酼露，今之挽歌也。崔豹古今註曰：「酼上露，何易晞。露晞明朝還復落，人死一去何時歸！」酼，下戒翻，一作「薤」。〕</font></font><font size=4px>從事中郎周舉聞之，歎曰：「此所謂哀樂失時，</font><font size=4px color="#009090"><font size=4px>〔樂，音洛。〕</font></font><font size=4px>非其所也，殃將及乎！」</font><font size=4px color="#009090"><font size=4px>〔左傳曰：哀樂失時，殃咎必至。〕</font></font><font size=4px>

 　　武都太守趙沖追擊鞏唐羌，</font><font size=4px color="#009090"><font size=4px>〔考異曰：西羌傳作「武威太守」，今從帝紀。皇甫規傳云：「與護羌校尉趙沖」，按西羌傳，沖時尚為太守，規傳誤也。〕</font></font><font size=4px>斬首四百餘級，降二千餘人。詔沖督河西四郡兵為節度。</font><font size=4px color="#009090"><font size=4px>〔余按沖以追羌之功，詔督河西四郡兵，則武威太守為是。武都西北接漢陽，東北接扶風，南接漢中，無緣遠督河西郡兵。〕</font></font><font size=4px>

 　　安定上計掾皇甫規上疏曰：「臣比年以來，數陳便宜：羌戎未動，策其將反；馬賢始出，知其必敗；誤中之言，在可考校。</font><font size=4px color="#009090"><font size=4px>〔比，毗至翻。數，所角翻。中，竹仲翻。〕</font></font><font size=4px>臣每惟賢等擁眾四年，未有成功，縣師之費，且日億計，</font><font size=4px color="#009090"><font size=4px>〔賢曰：縣，猶停也。余謂出師遠征，其勢縣絕，不能相及，故曰縣師。縣，讀曰懸。〕</font></font><font size=4px>出於平民，</font><font size=4px color="#009090"><font size=4px>〔平民，謂齊民也。〕</font></font><font size=4px>回人姦吏，</font><font size=4px color="#009090"><font size=4px>〔謂為姦吏所侵盜也。〕</font></font><font size=4px>故江湖之人，群為盜賊，青、徐荒饑，襁負流散。</font><font size=4px color="#009090"><font size=4px>〔襁，居兩翻。〕</font></font><font size=4px>夫羌戎潰叛，不由承平，皆因邊將失於綏御，乘常守安則加侵暴，</font><font size=4px color="#009090"><font size=4px>〔言前後相乘，以侵暴羌戎為常也。〕</font></font><font size=4px>苟競小利則致大害，微勝則虛張首級，軍敗則隱匿不言。軍士勞怨，困於猾吏，進不得快戰以徼功，</font><font size=4px color="#009090"><font size=4px>〔徼，一遙翻。〕</font></font><font size=4px>退不得溫飽以全命，餓死溝渠，暴骨中原；徒見王師之出，不聞振旅之聲。</font><font size=4px color="#009090"><font size=4px>〔賢曰：振，整也。旅，眾也。穀梁傳曰：出曰治兵，入曰振旅。〕</font></font><font size=4px>酋豪泣血，驚懼生變，</font><font size=4px color="#009090"><font size=4px>〔酋，慈秋翻。〕</font></font><font size=4px>是以安不能久，叛則經年，臣所以搏手扣心而增歎者也！願假臣兩營、二郡，屯列坐食之兵五千，</font><font size=4px color="#009090"><font size=4px>〔賢曰：兩營，謂馬賢及趙沖等。二郡，安定、隴西也。余謂兩營者，扶風擁營及京兆虎牙營也。〕</font></font><font size=4px>出其不意，與趙沖共相首尾。土地山谷，臣所曉習；兵勢巧便，臣已更之；</font><font size=4px color="#009090"><font size=4px>〔更，工衡翻，經也，歷也。〕</font></font><font size=4px>可不煩方寸之印，尺帛之賜，高可以滌患，下可以納降。</font><font size=4px color="#009090"><font size=4px>〔降，戶江翻。〕</font></font><font size=4px>若謂臣年少、官輕，不足用者，凡諸敗將，非官爵之不高，年齒之不邁。</font><font size=4px color="#009090"><font size=4px>〔賢曰：邁，往也。〕</font></font><font size=4px>臣不勝至誠，沒死自陳！」</font><font size=4px color="#009090"><font size=4px>〔勝，音升。沒死，猶言昧死也，冒死也。〕</font></font><font size=4px>帝不能用。

 　　庚子，司空郭虔免。丙午，以太僕趙戒為司空。

 　　夏，使匈奴中郎將張耽、度遼將軍馬續率鮮卑到穀城，擊烏桓於通天山，大破之。</font><font size=4px color="#009090"><font size=4px>〔穀城，蓋即西河郡之穀羅縣城。通天山，蓋即土軍縣之石樓山；以其高絕，故曰通天。〕</font></font><font size=4px>

 　　鞏唐羌寇北地。</font><font size=4px color="#009090"><font size=4px>〔考異曰：西羌傳作「罕種羌」，今從帝紀。〕</font></font><font size=4px>北地太守賈福與趙沖擊之，不利。

 　　秋，八月，乘氏忠侯梁商病篤，</font><font size=4px color="#009090"><font size=4px>〔乘，繩證翻。〕</font></font><font size=4px>敕子冀等曰：「吾生無以輔益朝廷，死何可耗費帑藏！</font><font size=4px color="#009090"><font size=4px>〔帑，他朗翻。藏，徂浪翻。〕</font></font><font size=4px>衣衾、飯含、玉匣、珠貝之屬，</font><font size=4px color="#009090"><font size=4px>〔賢曰：含，口實也。白虎通曰：大夫飯以玉，含以貝；士飯以珠，含以貝也。飯，父遠翻。含，戶紺翻。〕</font></font><font size=4px>何益朽骨！百僚勞擾，紛華道路，祇增塵垢耳。宜皆辭之。」丙辰，薨；帝親臨喪。諸子欲從其誨，朝廷不聽，賜以東園祕器、銀鏤、黃腸、玉匣。</font><font size=4px color="#009090"><font size=4px>〔賢曰：棺以銀鏤之。以柏木黃心為椁，曰黃腸。孔穎達曰：喪服大記：君松椁，大夫柏椁，士雜木椁。鄭註：椁，謂周棺者也。天子柏椁，以端長六尺。正義曰：君松椁。君，諸侯也。諸侯用松為椁材也。盧云：以松黃腸為椁。庾云：黃腸，松心也。大夫柏椁，以柏為椁，不用黃腸，下天子也。〕</font></font><font size=4px>及葬，賜輕車、介士，</font><font size=4px color="#009090"><font size=4px>〔賢曰：輕車，兵車也；介士，甲士也。〕</font></font><font size=4px>中宮親送。帝至宣陽亭，</font><font size=4px color="#009090"><font size=4px>〔賢曰：每城門各有亭，即宣陽門之亭也。余按續漢志，雒陽城十二門，無宣門。魏、晉之間，洛城始有宣陽門，正南門也。漢雒城正南曰平城門。〕</font></font><font size=4px>瞻望車騎。壬戌，以河南尹、乘氏侯梁冀為大將軍，冀弟侍中不疑為河南尹。

 　　臣光曰：成帝不能選任賢俊，委政舅家，可謂闇矣；猶知王立之不材，棄而不用。</font><font size=4px color="#009090"><font size=4px>〔事見三十二卷元延元年。〕</font></font><font size=4px>順帝援大柄，授之后族，</font><font size=4px color="#009090"><font size=4px>〔援，于元翻。〕</font></font><font size=4px>梁冀頑嚚凶暴，著於平昔，而使之繼父之位，終於悖逆，</font><font size=4px color="#009090"><font size=4px>〔嚚，魚巾翻。悖，蒲內翻，又蒲沒翻。〕</font></font><font size=4px>蕩覆漢室；校於成帝，闇又甚焉！」

 　　初，梁商病篤，帝親臨幸，問以遺言。對曰：「臣從事中郎周舉，清高忠正，可重任也。」由是拜舉諫議大夫。</font><font size=4px color="#009090"><font size=4px>〔續漢志曰：武帝元狩五年，置諫大夫。世祖中興，以為諫議大夫。〕</font></font><font size=4px>

 　　九月，諸羌寇武威。

 　　辛亥晦，日有食之。

 　　冬，十月，癸丑，以羌寇充斥，涼部震恐，復徙安定居扶風，北地居馮翊。</font><font size=4px color="#009090"><font size=4px>〔永建四年，二郡還舊治，今復徙之。復，扶又翻。〕</font></font><font size=4px>十一月，庚子，以執金吾張喬行車騎將軍事，將兵萬五千人屯三輔。

 　　荊州盜賊起，彌年不定；以大將軍從事中郎李固為荊州刺史。固到，遣吏勞問境內，赦寇盜前釁，與之更始。</font><font size=4px color="#009090"><font size=4px>〔勞，力到翻。更，工衡翻。〕</font></font><font size=4px>於是賊帥夏密等率其魁黨六百餘人自縛歸首，</font><font size=4px color="#009090"><font size=4px>〔帥，所類翻。首，式救翻。〕</font></font><font size=4px>固皆原之，遣還，</font><span class="h"><font size=4px>【章：甲十六行本「還」下有「使」字；乙十一行本同；孔本同；張校同。】</font></font><font size=4px>自相招集，開示威法；半歲間，餘類悉降，</font><font size=4px color="#009090"><font size=4px>〔降，戶江翻。〕</font></font><font size=4px>州內清平。奏南陽太守高賜等臧穢；</font><font size=4px color="#009090"><font size=4px>〔臧，古贓字通。〕</font></font><font size=4px>賜等重賂大將軍梁冀，冀為之千里移檄，</font><font size=4px color="#009090"><font size=4px>〔賢曰：言移檄一日行千里，救之急也。為，于偽翻。〕</font></font><font size=4px>而固持之愈急，冀徙固為泰山太守。時泰山盜賊屯聚歷年，郡兵常千人追討，不能制；固到，悉罷遣歸農，但選留任戰者百餘人，</font><font size=4px color="#009090"><font size=4px>〔任，音壬。〕</font></font><font size=4px>以恩信招誘之。未滿歲，賊皆弭散。</font><font size=4px color="#009090"><font size=4px>〔誘，音酉。弭，止也。散，逃潰而去也。〕</font></font><font size=4px>

### 漢安元年（壬午、一四二）

 　　春，正月，癸巳，赦天下，改元。

 　　秋，八月，南匈奴句龍吾斯與薁鞬、臺耆等復反，</font><font size=4px color="#009090"><font size=4px>〔薁，音郁。鞬，居元翻。復，扶又翻。〕</font></font><font size=4px>寇掠并部。

 　　丁卯，遣侍中河內杜喬、周舉、</font><font size=4px color="#009090"><font size=4px>〔按范書紀、傳，周舉，汝南人，時為光祿大夫。〕</font></font><font size=4px>守光祿大夫周栩、馮羨、魏郡欒巴、張綱、</font><font size=4px color="#009090"><font size=4px>〔張綱，犍為武陽人。栩，況羽翻。〕</font></font><font size=4px>郭遵、劉班分行州郡，</font><font size=4px color="#009090"><font size=4px>〔行，下孟翻。〕</font></font><font size=4px>表賢良，顯忠勤；其貪污有罪者，刺史、二千石驛馬上之，墨綬以下便輒收舉。</font><font size=4px color="#009090"><font size=4px>〔刺史、二千石，大吏，驛馬上奏其罪，取旨黜免。驛馬，欲速達京闕也。墨綬，縣令、長也；令、長以下，便收案舉劾其罪。上，時掌翻。〕</font></font><font size=4px>喬等受命之部，張綱獨埋其車輪於雒陽都亭，</font><font size=4px color="#009090"><font size=4px>〔漢郡、國、縣、道皆有都亭。〕</font></font><font size=4px>曰：「豺狼當路，安問狐狸！」</font><font size=4px color="#009090"><font size=4px>〔前漢京兆督郵侯文對孫寶之辭。〕</font></font><font size=4px>遂劾奏「大將軍冀、河南尹不疑，以外戚蒙恩，居阿衡之任，而專肆貪叨，縱恣無極，</font><span class="h"><font size=4px>【章：甲十六行本「極」下有「多樹諂諛以害忠良，誠天威所不赦，大辟所宜加也。」二十字；乙十一行本同；孔本同；張校同；退齋校同。】</font></font><font size=4px>謹條其無君之心十五事，斯皆臣子所切齒者也。」書御，</font><font size=4px color="#009090"><font size=4px>〔賢曰：御，進也。〕</font></font><font size=4px>京師震竦。時皇后寵方盛，諸梁姻戚滿朝，</font><font size=4px color="#009090"><font size=4px>〔朝，直遙翻。〕</font></font><font size=4px>帝雖知綱言直，不能用也。杜喬至兗州，表奏泰山太守李固政為天下第一，上徵固為將作大匠。八使所劾奏，多梁冀及宦者親黨；互為請救，事皆寢遏。</font><font size=4px color="#009090"><font size=4px>〔劾，戶概翻，又戶得翻。寢者，已御其奏，寢而不行。遏者，其奏未達，遏而不上。〕</font></font><font size=4px>侍御史河南种暠疾之，</font><font size=4px color="#009090"><font size=4px>〔种，音沖。暠，古老翻。〕</font></font><font size=4px>復行案舉。</font><font size=4px color="#009090"><font size=4px>〔復，扶又翻。〕</font></font><font size=4px>廷尉吳雄、將作大匠李固亦上言：「八使所糾，宜急誅罰。」帝乃更下八使奏章，令考正其罪。</font><font size=4px color="#009090"><font size=4px>〔下，遐稼翻。〕</font></font><font size=4px>

 　　梁冀恨張綱，思有以中傷之。</font><font size=4px color="#009090"><font size=4px>〔中，竹仲翻。〕</font></font><font size=4px>時廣陵賊張嬰寇亂揚、徐間積十餘年，二千石不能制，冀及以綱為廣陵太守。前太守率多求兵馬，綱獨單車之職。既到，徑詣嬰壘門；嬰大驚，遽走閉壘。綱於門</font><font size=4px color="#009090"><font size=4px>〔辛：甲十六行本「門」下有「外」字；乙十一行本同；孔本同；張校同；退齋校同。〕</font></font><font size=4px>罷遣吏民，</font><span class="h"><font size=4px>【章：甲十六行本「民」；乙十一行本同；孔本同；張校同。】</font></font><font size=4px>獨留所親者餘人，以書喻嬰，請與相見。嬰見綱玉誠，乃出拜謁。綱延置上坐，</font><font size=4px color="#009090"><font size=4px>〔坐，才臥翻。〕</font></font><font size=4px>譬之曰：「前後二千石多肆貪暴，故致公等懷憤相聚；二千石信有罪矣，然為之者又非義也。今主上仁聖，欲以恩德服叛，故遣戈守來，思以爵祿相榮，不願以刑罰相加，今誠轉禍為福之時也。若聞義不服，天子赫然震怒，荊、揚、兗、豫大兵雲合，身首橫分，血嗣俱絕。</font><font size=4px color="#009090"><font size=4px>〔賢曰：凡祭皆用牲，故曰血嗣。或曰：父子氣血相傳，故曰血嗣。〕</font></font><font size=4px>二者利害，公其深計之！」嬰聞，泣下曰：「荒裔愚民，不能自通朝廷，不堪侵枉，遂復相聚偷生，</font><font size=4px color="#009090"><font size=4px>〔復，扶又翻。〕</font></font><font size=4px>若魚游釜中，知其不可久，且以喘息須臾間耳！</font><font size=4px color="#009090"><font size=4px>〔人以氣一出入之頃為一息。喘者，息之疾，音尺兗翻。〕</font></font><font size=4px>今聞明府之言，乃嬰等更生之辰也！」乃辭還營。明日，將所部萬餘人與妻子面縛歸降。</font><font size=4px color="#009090"><font size=4px>〔考異曰：帝紀：「九月，張嬰寇郡縣。」又云：「是歲，嬰詣綱降。」按張綱傳云「寇亂十餘年」，則非今年九月始寇郡縣也。袁絕置嬰降事於八月下、十月上。今從之。〕</font></font><font size=4px>綱單車入嬰壘，大會，置酒為樂，</font><font size=4px color="#009090"><font size=4px>〔樂，音洛。〕</font></font><font size=4px>散遣部眾，任從所之；親為卜居宅、相田疇；</font><font size=4px color="#009090"><font size=4px>〔賢曰：相，視也。田並畔曰疇。為，于偽翻。相，息亮翻。〕</font></font><font size=4px>子孫</font><span class="h"><font size=4px>【章：甲十六行本「孫」作「弟」；乙十一行本同；孔本同；張校同。】</font></font><font size=4px>欲為吏者，皆引召之。人情悅服，南州晏然。朝廷論功當封，梁冀遏之。在那一歲，卒，</font><font size=4px color="#009090"><font size=4px>〔卒，子恤翻。〕</font></font><font size=4px>張嬰等五百餘人為之制服行喪，</font><font size=4px color="#009090"><font size=4px>〔為，于偽翻。〕</font></font><font size=4px>送到犍為，</font><font size=4px color="#009090"><font size=4px>〔犍，居言翻。〕</font></font><font size=4px>負土成墳。詔拜其子續為郎中，賜錢百萬。

 　　是時，二千石長吏有能政者，有雒陽令</font><span class="h"><font size=4px>【章：甲十六行本「令」下有「渤海」二字；乙十一行本同；孔本同；張校同。】</font></font><font size=4px>任峻、</font><font size=4px color="#009090"><font size=4px>〔任，音壬。〕</font></font><font size=4px>冀州刺史京兆蘇章、膠東相陳留吳祐。雒陽令自王渙之後，皆不稱職；</font><font size=4px color="#009090"><font size=4px>〔王渙，事見四十八卷和帝元興元年。稱，尺證翻。〕</font></font><font size=4px>峻能選用文武吏，各盡其用，發姦不旋踵，民間不畏吏，其威禁猛於渙，而文理政教不如也。章為冀州刺史；有故人為清河太守，章行部，欲案其姦臧，</font><font size=4px color="#009090"><font size=4px>〔行，下孟翻。臧，古贓字通用。〕</font></font><font size=4px>乃請太守為設酒肴，陳平生之好甚歡。</font><font size=4px color="#009090"><font size=4px>〔為，于偽翻。好，呼到翻。〕</font></font><font size=4px>太守喜曰：「人皆有一天，我獨有二天！」</font><font size=4px color="#009090"><font size=4px>〔謂章必能覆蓋其惡也。〕</font></font><font size=4px>章曰：「今久蘇孺文與故人飲者，私恩也；</font><font size=4px color="#009090"><font size=4px>〔蘇章，字孺文。〕</font></font><font size=4px>明日冀州刺史案事者，公法也。」遂舉正其罪；州境肅然。後以摧折權豪忤旨，坐免。時天下日敝，民多愁苦，論者日夜稱章，朝廷遂不能復用也。</font><font size=4px color="#009090"><font size=4px>〔復，扶又翻。〕</font></font><font size=4px>祐為膠東相，</font><font size=4px color="#009090"><font size=4px>〔續漢志：膠東，侯國，屬北海國。〕</font></font><font size=4px>政崇仁簡，民不忍欺。嗇夫孫性，私賦民錢，市衣以進其父，</font><font size=4px color="#009090"><font size=4px>〔百官志：縣置嗇夫一人，主知民善惡，為役先後，知民貧富，為賦多少，平其差品。風俗通曰：嗇，省也。夫，賦也。言消息百姓，均其役賦。嗇，音色。〕</font></font><font size=4px>父得而怒曰：「有君如是，何忍欺之！」促歸伏罪。性凓懼詣閤，持衣自首。</font><font size=4px color="#009090"><font size=4px>〔首，式救翻。〕</font></font><font size=4px>祐屏左右問其故，</font><font size=4px color="#009090"><font size=4px>〔屏，必郢翻。〕</font></font><font size=4px>性具談父言。祐曰：「掾以親故受污穢之名，所謂『觀過斯知仁矣。』」</font><font size=4px color="#009090"><font size=4px>〔論語載孔子之言也。此言觀性之過在於取民，則知其心主於奉父。〕</font></font><font size=4px>使歸謝其父，還以衣遺之。</font><font size=4px color="#009090"><font size=4px>〔遺，于季翻。〕</font></font><font size=4px>

 　　冬，十月，辛未，太尉桓焉、司徒劉壽免。

 　　罕羌邑落五千餘戶詣趙沖降，唯燒何種據參疖未下。</font><font size=4px color="#009090"><font size=4px>〔種，章勇翻。參疖縣，屬安定郡。疖，音力全翻。〕</font></font><font size=4px>甲戌，罷張喬軍屯。

 　　十一月，壬午，以司隸校尉下邳趙峻為太尉，大司農胡廣為司徒。

### 二年（癸未、一四三）

 　　夏，四月，庚戌，護羌校尉趙沖與漢陽太守張貢擊燒當羌於參疖，破之。</font><font size=4px color="#009090"><font size=4px>〔「當」當作「何」，此承范紀之誤。燒當、燒何，羌兩種也。〕</font></font><font size=4px>

 　　六月，丙寅，立南匈奴守義王兜樓儲為呼蘭若尸逐就單于。</font><font size=4px color="#009090"><font size=4px>〔自永和五年吾斯、車紐反，陳龜逼殺單于休利，南庭虛位，至是始立單于。考異曰：袁紀，去年六月立兜樓儲為單于，今從范書。〕</font></font><font size=4px>時兜樓儲在京師，上親臨軒授璽綬，引上殿，賜車馬、器服、金帛甚厚。</font><font size=4px color="#009090"><font size=4px>〔璽，斯氏翻。綬，音受。引上，時掌翻。〕</font></font><font size=4px>詔太常、大鴻臚與諸國侍子於廣陽門外祖會饗，賜作樂、角抵、百戲。</font><font size=4px color="#009090"><font size=4px>〔太常掌樂，大鴻臚典四夷之客，故詔使祖單于。祖會，為祖道之會也。賢曰：廣陽，城西面南頭門。角抵之戲，則魚龍爵馬之屬，言兩兩相當，亦角而為抵對，即今之鬭用古之角抵也。臚，陵如翻。〕</font></font><font size=4px>

 　　冬，閏十月，趙沖擊燒當羌於阿陽，破之。</font><font size=4px color="#009090"><font size=4px>〔賢曰：阿陽縣，屬漢陽郡；故城在今秦州隴城縣西北。〕</font></font><font size=4px>

 　　十一月，使匈奴中郎扶風馬寔遣人刺殺句龍吾斯。</font><font size=4px color="#009090"><font size=4px>〔刺，七亦翻。句，古侯翻。〕</font></font><font size=4px>

 　　涼州自九月以來，地百八十震，山谷坼裂，壞敗城寺，</font><font size=4px color="#009090"><font size=4px>〔壞，音怪。敗，補邁翻。〕</font></font><font size=4px>民壓死者甚眾。

 　　尚書令黃瓊以前左雄所上孝廉之選，專用儒學、文吏，</font><font size=4px color="#009090"><font size=4px>〔事見上卷陽嘉元年。上，時掌翻。〕</font></font><font size=4px>於取士之義猶有所遺，乃奏增孝悌及能從政</font><span class="h"><font size=4px>【章：甲十六行本「政」下有「者」字；乙十一行本同；孔本同。】</font></font><font size=4px>為四科；帝從之。

 　　建康元年（甲申、一四四）是年四月改元。〕

 　　春，護羌從事馬玄為諸羌所誘，將羌眾亡出塞，</font><font size=4px color="#009090"><font size=4px>〔誘，音酉。將，如字；領也。〕</font></font><font size=4px>領護羌校尉衛琚追擊玄等，斬首八百餘級。</font><font size=4px color="#009090"><font size=4px>〔琚，音居。〕</font></font><font size=4px>趙沖復追叛羌到建威鸇陰河；</font><font size=4px color="#009090"><font size=4px>〔賢曰：續漢書，「建威」作「武威」。鸇陰，縣名，屬安定郡。又曰：涼州姑臧縣東南有鸇陰縣故城，縣因水以為名。宋白曰：會州會寧縣，漢鸇陰縣地。黃河西南自蘭州金城縣界流注。水經云：河水又東過勇士縣北，東流，即此處。復，扶又翻。〕</font></font><font size=4px>軍渡竟，所將降胡六百餘人叛走；</font><font size=4px color="#009090"><font size=4px>〔降，戶江翻。〕</font></font><font size=4px>沖將數百人追之，遇羌伏兵，與戰而歿。沖雖死，而前後多所斬獲，羌遂衰耗。詔封沖子為義陽亭侯。

 　　夏，四月，使匈奴中郎將馬寔擊南匈左部，破之。</font><font size=4px color="#009090"><font size=4px>〔左部，即句龍吾斯之黨。〕</font></font><font size=4px>於是胡、羌、烏桓悉詣寔降。

 　　辛巳，立皇子炳為太子，</font><font size=4px color="#009090"><font size=4px>〔炳，虞貴人之子也。〕</font></font><font size=4px>改元，赦天下。太子居承光宮，帝使侍御中种暠監太子家。</font><font size=4px color="#009090"><font size=4px>〔監，古銜翻。〕</font></font><font size=4px>中常侍高梵從中單駕出迎太子，</font><font size=4px color="#009090"><font size=4px>〔暠，工老翻。梵，房戎翻，又房汎翻。〕</font></font><font size=4px>時太傅杜喬等疑不欲從而未決，暠乃手劍當車曰：</font><font size=4px color="#009090"><font size=4px>〔手，守又翻。〕</font></font><font size=4px>「太子，國之儲副，人命所係。今常侍來，無詔信，何以知非姦邪﹖今日有死而已！」梵辭屈，不敢對，馳還奏之。詔報，太子乃得去。喬退而歎息，愧暠臨事不惑；</font><font size=4px color="#009090"><font size=4px>〔愧者，愧己之不能然也。〕</font></font><font size=4px>帝亦嘉其持重，稱善者良久。

 　　揚、徐盜賊群起，盤互連歲。秋，八月，九江范容、周生等寇掠城邑，屯據歷陽，</font><font size=4px color="#009090"><font size=4px>〔歷陽縣，屬九江郡。賢曰：今和州縣。〕</font></font><font size=4px>為江、淮巨患；遣御史中丞馮緄督州兵討之。</font><font size=4px color="#009090"><font size=4px>〔緄，古本翻。考異曰：帝紀作「馮赦」，袁紀作「馮放」，皆誤。今據緄傳。〕</font></font><font size=4px>

 　　庚午，帝崩于玉堂前殿。</font><font size=4px color="#009090"><font size=4px>〔年三十。〕</font></font><font size=4px>太子即皇帝位，年二歲。尊皇后曰皇太后。太后臨朝。丁丑，以太尉趙峻為太傅，大司農李固為太尉，參錄尚書事。

 　　九月，丙午，葬孝順皇帝于憲陵，</font><font size=4px color="#009090"><font size=4px>〔賢曰：憲陵在雒陽西十五里。〕</font></font><font size=4px>廟曰敬宗。

 　　是日，京师及太原、雁门地震。

 　　庚戌，詔舉賢良方正之士，策問之。皇甫規對曰：「伏惟孝順皇帝初勤王政，紀綱四方，幾以獲安；</font><font size=4px color="#009090"><font size=4px>〔幾，讀曰冀。〕</font></font><font size=4px>後遭姦偽，威分近習，</font><font size=4px color="#009090"><font size=4px>〔賢曰：近習，謂佞幸、親近小人也。〕</font></font><font size=4px>受賂賣爵，賓客交錯，天下擾擾，從亂如歸，官民並竭，上下窮虛。陛下體兼乾坤，</font><font size=4px color="#009090"><font size=4px>〔以坤母臨朝，以君天下，行乾之德，故曰體兼乾坤。〕</font></font><font size=4px>聰哲純茂，攝政之初，拔用忠貞，其餘維綱，多所改正，遠近翕然望見太平，而災異不息，寇賊縱橫，</font><font size=4px color="#009090"><font size=4px>〔縱，子容翻。〕</font></font><font size=4px>殆以姦臣權重之所致也。其常侍尤無狀者，</font><font size=4px color="#009090"><font size=4px>〔賢曰：無狀，謂無善狀。〕</font></font><font size=4px>宜亟黜遣，披掃凶黨，</font><font size=4px color="#009090"><font size=4px>〔披，開也；掃，除也。〕</font></font><font size=4px>收入財賄，以塞痛怨，</font><font size=4px color="#009090"><font size=4px>〔塞，悉則翻。〕</font></font><font size=4px>以答天誡。大將軍冀、河南尹不疑，亦宜增脩謙節，輔以儒術，省去遊娛不急之務，</font><font size=4px color="#009090"><font size=4px>〔去，羌呂翻。〕</font></font><font size=4px>割減廬第無益之飾。夫君者，舟也；民者，水也；</font><font size=4px color="#009090"><font size=4px>〔家語：孔子曰，君者，舟也；民者，水也。水可載舟，亦以覆舟。君以此思危，則危可知也。〕</font></font><font size=4px>群臣，乘舟者也；將軍兄弟，操懢者也。</font><font size=4px color="#009090"><font size=4px>〔操，千高翻。懢，與楫同。〕</font></font><font size=4px>若能平志，畢力以度元元，所謂福也；如其怠弛，將淪波濤，可不慎乎！夫德不稱祿，猶鑿墉之趾以益其高，豈量力審功，安固之道哉！</font><font size=4px color="#009090"><font size=4px>〔稱，尺證翻。量，音良。〕</font></font><font size=4px>凡諸宿猾、酒徒、戲客，皆宜貶斥，以懲不軌；令冀等深思得賢之福，失人之累。」</font><font size=4px color="#009090"><font size=4px>〔累，良瑞翻。〕</font></font><font size=4px>梁冀忿之，以規為下第，拜郎中；託疾，免歸，州郡承冀旨，幾陷死者再三，遂沈廢於家，積十餘年。</font><font size=4px color="#009090"><font size=4px>〔幾，居希翻。沈，持林翻。考異曰：規傳云：「沖、質之間，規對策免歸，積十四年。」檢帝紀，此後別無舉賢良事，或者此時規舉賢良，其至對策時已在質帝世也，故云沖、質之間。自明年數至梁冀誅，亦整十四年也。〕</font></font><font size=4px>

 　　揚州刺史尹耀、九江太守鄧顯討范容等於歷陽，敗歿。

 　　冬，十月，日南蠻夷復反，</font><font size=4px color="#009090"><font size=4px>〔復，扶又翻。〕</font></font><font size=4px>攻燒縣邑。交趾刺史九江夏方招誘降之。</font><font size=4px color="#009090"><font size=4px>〔夏，戶雅翻。〕</font></font><font size=4px>

 　　十一月，九江盜賊徐鳳、馬勉攻燒城邑；鳳稱無上將軍，勉稱皇帝，</font><font size=4px color="#009090"><font size=4px>〔考異曰：帝紀：「永嘉元年三月，勉稱皇帝」，今據滕撫傳。〕</font></font><font size=4px>築營於當塗山中，</font><font size=4px color="#009090"><font size=4px>〔賢曰：當塗縣之山，在今宣州。余按兩漢志，當塗縣，屬九江郡。續志曰：縣有馬丘聚，徐鳳反於此。又有塗山，禹會諸侯處也，又有芍跛，陂在壽州安豐縣東。塗山，在濠州鍾離縣西九十五里。以此證之，漢當塗縣地，當在唐濠、壽二州界。晉氏南渡，淮民避亂渡江，晉成帝乃僑立當塗縣於于胡，於唐屬宣州。今當塗縣，非漢舊當塗縣地。〕</font></font><font size=4px>建年號，置百官。

 　　十二月，九江賊黃虎等攻合肥。</font><font size=4px color="#009090"><font size=4px>〔合肥縣，屬九江郡。賢曰：故城在今廬州北。應劭曰：夏水出父城東南，至此與淮合，故曰合肥。〕</font></font><font size=4px>

 　　是岁，群盗发宪陵。

## 孝沖皇帝

<font size=4px color="#009090">〔諱炳。諡法：幼少在位曰沖。司馬彪曰：沖幼早夭，故諡曰沖。伏侯古今註曰：「炳」之字曰「明」。〕</font>

### 永喜元年

（乙酉、一四五）考異曰：袁紀作「元嘉」，誤。〕

 　　春，正月，戊戌，帝崩于玉堂前殿。</font><font size=4px color="#009090"><font size=4px>〔年三歲。〕</font></font><font size=4px>梁太后以揚、徐盜賊方盛，欲須所徵諸王侯到乃發喪。太尉李固曰：「帝雖幼少，猶天下之父。今日崩亡，人神感動，豈有人子反共掩匿乎！</font><font size=4px color="#009090"><font size=4px>〔人子，當作臣子。〕</font></font><font size=4px>昔秦皇沙丘之謀及近日北鄉之事，皆祕不發喪，</font><font size=4px color="#009090"><font size=4px>〔沙丘事見七卷秦始皇三十七年。北鄉事見上卷安帝延光四年。〕</font></font><font size=4px>此天下大忌，不可之甚者也！」太后從之，即暮發喪。

 　　徵清河王蒜及渤海孝王鴻之子纘皆至京師。蒜父曰清河恭王延平；延平及鴻皆樂安夷王寵之子，千乘貞王伉之孫也。</font><font size=4px color="#009090"><font size=4px>〔千乘貞王伉，章帝建初四年封；薨，子寵嗣。和帝永元七年，改千乘國曰樂安。薨，子鴻嗣，是生質帝。帝既立，梁太后以樂安國土卑溼，租委鮮薄，改封鴻渤海王。清河王慶子虎威嗣國，三年而薨，無子；鄧太后立延平為清河王。諡法：安心好靜曰夷。蒜，蘇貫翻。伉，音抗。〕</font></font><font size=4px>清河王為人嚴重，動止有法度，公卿皆歸心焉。李固謂大將軍冀曰：「今當立帝，宜擇長年，高明有德，任親政事者，</font><font size=4px color="#009090"><font size=4px>〔長，知兩翻。任，如林翻，堪也。〕</font></font><font size=4px>願將軍審詳大計，察周、霍之立文、宣、戒鄧、閻之利幼弱！」</font><font size=4px color="#009090"><font size=4px>〔周勃事見十三卷高后八年。霍光事見二十四卷昭帝元平元年、鄧氏事見四十八卷和帝元興元年、四十九卷殤帝延平元年。閻氏事見上卷安帝延光四年。〕</font></font><font size=4px>冀不從，與太后定策禁中。丙辰，冀持節以王青蓋車迎纘入南宮。丁巳，封為建平侯。其日，即皇帝位，年八歲。蒜罷歸國。

 　　將卜山陵，李固曰：「今處處寇賊，軍興費廣，新創憲陵，賦發非一；帝尚幼小，可起陵於建</font><span class="h"><font size=4px>【章：甲十六行本「建」作「憲」；乙十一行本同；張校同，云無註本亦作「建」。】</font></font><font size=4px>陵塋內，依康陵制度。」</font><font size=4px color="#009090"><font size=4px>〔康陵，殤帝陵，亦在慎陵塋內。塋，音營。〕</font></font><font size=4px>太后從之。己未，葬孝沖皇帝於懷陵。

 　　太后委政宰輔，李固所言，太后多從之，宦</font><span class="h"><font size=4px>【章：甲十六行本「宦」上有「黃門」二字；乙十一行本同；孔本同。】</font></font><font size=4px>官為惡者一皆斥遣，天下咸治平；</font><font size=4px color="#009090"><font size=4px>〔治，直吏翻。〕</font></font><font size=4px>而梁冀深忌疾之。

 　　初，順帝時所除官多不以次；及固在事，奏免百餘人。此等既怨，又希望冀旨，遂共作發章誣奏固曰：「太尉李固，因公假私，依正行邪，離間近戚，</font><font size=4px color="#009090"><font size=4px>〔間，永莧翻。〕</font></font><font size=4px>自隆支黨。大行在殯，路人掩涕，</font><font size=4px color="#009090"><font size=4px>〔掩涕者，掩面而泣也。〕</font></font><font size=4px>固獨胡粉飾貌，</font><font size=4px color="#009090"><font size=4px>〔燒鉛汞成粉以傅面。北史曰：胡粉，出龜茲國。〕</font></font><font size=4px>搔頭弄姿，</font><font size=4px color="#009090"><font size=4px>〔西京雜記曰：武帝遇李夫人，就取玉簪搔頭，自此宮人搔頭皆用玉。〕</font></font><font size=4px>槃旋偃仰，從容治步，</font><font size=4px color="#009090"><font size=4px>〔從，七容翻。從容，舒緩也。治步，言脩治容儀，行步中規矩也。治，直之翻。〕</font></font><font size=4px>曾無慘怛傷悴之心。</font><font size=4px color="#009090"><font size=4px>〔悴，秦醉翻。〕</font></font><font size=4px>山陵未成，違矯舊政，善則稱己，過則歸君；斥逐近臣，不得侍送。作威作福，莫固之甚矣！夫子罪莫大於累父，</font><font size=4px color="#009090"><font size=4px>〔累，力瑞翻。〕</font></font><font size=4px>臣惡莫深於毀君，固之過釁，事合誅辟。」</font><font size=4px color="#009090"><font size=4px>〔辟，毗亦翻。〕</font></font><font size=4px>書奏，冀以太白太后，使下其書；</font><font size=4px color="#009090"><font size=4px>〔下，遐稼翻。〕</font></font><font size=4px>太后不聽。

 　　廣陵賊張嬰復聚眾數千人反，據廣陵。</font><font size=4px color="#009090"><font size=4px>〔復，扶又翻；下同。〕</font></font><font size=4px>

 　　二月，乙酉，赦天下。

 　　西羌叛亂積年，費用八十餘億。諸將多斷盜牢稟，</font><font size=4px color="#009090"><font size=4px>〔前書音義曰：牢，價直也。稟，給也。賢曰：牢，廩食也；古者名廩為牢。斷，割也；減割牢廩而盜之。斷，丁管翻。〕</font></font><font size=4px>私自潤入，皆以珍寶貨賂左右。上下放縱，不恤軍事，士卒不得其死者，白骨相望於野。左馮翊梁並以恩信招誘叛羌；離湳、狐奴等五萬餘戶皆詣並降，</font><font size=4px color="#009090"><font size=4px>〔誘，音酉。湳，乃感翻。降，戶江翻。〕</font></font><font size=4px>隴右復平。

 　　太后以徐、揚盜賊益熾，博求將帥。三公舉涿令北海滕撫有文武才；</font><font size=4px color="#009090"><font size=4px>〔姓譜：滕侯之後，以國為氏。〕</font></font><font size=4px>詔拜撫九江都尉，與中郎將趙序助馮緄，合州郡兵數萬人共討之。</font><font size=4px color="#009090"><font size=4px>〔緄，古本翻。〕</font></font><font size=4px>又廣開賞募，錢、邑各有差。</font><font size=4px color="#009090"><font size=4px>〔謂立賞格，錢、邑，以功之高下為差。錢，賜錢也。邑，封邑也。〕</font></font><font size=4px>又議遣太尉李固、未及行。三月，撫等進擊眾賊，大破之，斬馬勉、范容、周生等千五百級。徐鳳以餘眾燒東城縣。</font><font size=4px color="#009090"><font size=4px>〔東城縣，屬九江郡。賢曰：在今濠州定遠縣南。〕</font></font><font size=4px>夏，五月，下邳人謝安應募，率其宗親設伏擊鳳，斬之。封安為平鄉侯。拜滕撫中郎將，督揚、徐二州事。

 　　丙辰，詔曰：「孝殤皇帝即位踰年，君臣禮成。孝安皇帝承襲統業而前生，遂令恭陵在康陵之上，先後相踰，失其次序。今其正之。」

 　　六月，鮮卑寇代郡。

 　　秋，廬江盜賊攻尋陽，</font><font size=4px color="#009090"><font size=4px>〔尋陽縣，屬廬江郡。班志註云：禹貢九江在南，皆東合為大江。余按尋陽縣本在大江之北，尋水之陽。吳立蘄春郡，尋陽縣屬焉。蘄春縣，漢屬江夏郡，唐蘄州之地。元豐九域志：蘄州東南至江州二百四十里。江州得尋陽之名，由司馬氏置尋陽太守於柴桑，於是江南之尋陽著於此，江北之尋陽晦矣。〕</font></font><font size=4px>又攻盱台。</font><font size=4px color="#009090"><font size=4px>〔盱台縣，屬下邳國，音吁怡。〕</font></font><font size=4px>滕撫遣司馬王章擊破之。

 　　九月，庚戌，太傅趙峻薨。

 　　滕撫進擊張嬰，冬，十一月，丙午，破嬰，斬獲千餘人。丁未，中郎將趙序坐畏懦、詐增首級，棄市。</font><font size=4px color="#009090"><font size=4px>〔考異曰：東觀記曰：「取錢縑三百七十五萬」，今從滕撫傳。〕</font></font><font size=4px>

 　　歷陽賊華孟自稱黑帝，</font><font size=4px color="#009090"><font size=4px>〔華，戶化翻。〕</font></font><font size=4px>攻殺九江太守楊岑。滕撫進擊，破之，斬孟等三千八百級，虜獲七百餘人。於是東南悉平，振旅而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>以撫為左馮翊。

 　　永昌太守劉君世，鑄黃金為文蛇，以獻大將軍冀；益州刺史种暠糾發逮捕，馳傳上言。</font><font size=4px color="#009090"><font size=4px>〔傳，株戀翻；下傳逮同。上，時掌翻。〕</font></font><font size=4px>冀由是恨暠。會巴郡人服直</font><font size=4px color="#009090"><font size=4px>〔姓譜：服，周內史叔服之後。漢有江夏太守服徹。〕</font></font><font size=4px>聚黨數百人，自稱天王，暠與太守應承討捕，不克，吏民多被傷害；</font><font size=4px color="#009090"><font size=4px>〔被，皮義翻。〕</font></font><font size=4px>冀因此陷之，傳逮暠、承。</font><font size=4px color="#009090"><font size=4px>〔逮暠、承，傳詣京師也。〕</font></font><font size=4px>李固上疏曰：「臣伏聞討捕所傷，本非暠、承之意，實由縣吏懼法畏罪，迫逐深苦，致此不詳。</font><font size=4px color="#009090"><font size=4px>〔詳，審也。言不能審知賊勢，驅民赴戰，以致死傷也。〕</font></font><font size=4px>比盜賊群起，</font><font size=4px color="#009090"><font size=4px>〔比，毗至翻。〕</font></font><font size=4px>處處未絕。暠、承以首舉大姦而相隨受罪，臣恐沮傷州縣糾發之意，更共飾匿，</font><font size=4px color="#009090"><font size=4px>〔賢曰：言各飾偽辭，隱匿真狀也。〕</font></font><font size=4px>莫復盡心！」太后省奏，</font><font size=4px color="#009090"><font size=4px>〔復，扶又翻。省，悉景翻。〕</font></font><font size=4px>乃赦暠、承罪，免官而已。金蛇輸司農，</font><font size=4px color="#009090"><font size=4px>〔大司農，掌諸錢穀金帛，故金蛇輸司農。考異曰：种暠傳云：「二府畏懦，不敢按之。」今從杜喬傳。〕</font></font><font size=4px>冀從大司農杜喬借觀之，喬不肯與；冀小女死，令公卿會喪，喬獨不往；冀由是銜之。</font><font size=4px color="#009090"><font size=4px>〔為冀殺喬張本。〕</font></font><font size=4px>
</font>

