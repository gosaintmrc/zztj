<font size=4px>　　晉紀十四（起玄黓敦牂（壬午），盡昭陽協洽（癸未），凡二年。）

 　　中宗元皇帝下

 　　永昌元年（壬午、三二二）

 　　春，正月，郭璞復上疏，請因皇孫生，下赦令，</font><font size=4px color="#009090"><font size=4px>〔璞去年已疏請肆赦，皇孫去年十一月生。復，扶又翻。〕</font></font><font size=4px>帝從之。乙卯，大赦，改元。

 　　王敦以璞為記室參軍。璞善卜筮，知放必為亂，己預其禍，甚憂之。大將軍掾潁川陳述卒，</font><font size=4px color="#009090"><font size=4px>〔掾，于絹翻。〕</font></font><font size=4px>璞哭之極哀，曰：「嗣祖，焉知非福也！」</font><font size=4px color="#009090"><font size=4px>〔陳述，字嗣祖，亦敦府僚也。焉，於虔翻。〕</font></font><font size=4px>

 　　敦既與朝廷乖離，乃羈錄朝士有時望者置己幕府。</font><font size=4px color="#009090"><font size=4px>〔朝，直遙翻。〕</font></font><font size=4px>以羊曼及陳國謝鯤為長史。曼，祜之兄孫也。曼、鯤終日酣醉，故敦不委以事。</font><font size=4px color="#009090"><font size=4px>〔敦收時望，不過用西都諸王之故智耳。酣，戶甘翻。〕</font></font><font size=4px>敦將作亂，謂鯤曰：「劉隗姦邪，將危社稷，吾欲除君側之惡，何如﹖」鯤曰：「隗誠始禍，然城狐社鼠。」</font><font size=4px color="#009090"><font size=4px>〔後漢虞延曰：城狐社鼠，不畏熏燒。謂有所憑託也。又，中山王勝曰：社鼷不灌，屋鼠不熏，所託者然也。爾雅翼曰：管仲稱社束木而塗之，鼠因往託焉，燻之則恐燒其木，灌之則恐敗其塗，此鼠之所以不可得而殺者，以社故也。以喻君之左古。〕</font></font><font size=4px>敦怒曰：「君庸才，豈達大體！」出為豫章太守，</font><font size=4px color="#009090"><font size=4px>〔守，式又翻。〕</font></font><font size=4px>又留不遣。

 　　戊辰，敦舉兵於武昌，上疏罪狀劉隗，稱：「隗佞邪讒賊，威福自由，</font><font size=4px color="#009090"><font size=4px>〔隗，五罪翻。〕</font></font><font size=4px>妄興事役，勞擾士民，賦役煩重，怨聲盈路。臣備位宰輔，不可坐視成敗，輒進軍致討，隗首朝懸，諸軍夕退。昔太甲顛覆厥度，幸納伊尹之忠，殷道復昌。</font><font size=4px color="#009090"><font size=4px>〔湯崩，太甲顛覆湯之典刑，伊尹放之於桐。三年，太甲悔過，自怨自艾於桐，伊尹以冕服奉太甲復歸于亳。賴伊尹之訓，以圖厥終。古固有是事，然非人臣所當為也。〕</font></font><font size=4px>願陛下深垂三思，</font><font size=4px color="#009090"><font size=4px>〔三，息暫翻，又如字。〕</font></font><font size=4px>則四海乂安，社稷永固矣。」沈充亦起兵於吳興以應敦，敦以充為大都督、督護東吳諸軍事。敦至蕪湖，又上表罪狀刁協。帝大怒，乙亥，詔曰：「王敦憑恃寵靈，敢肆狂逆，方朕太甲，欲見幽囚。是可忍也，孰不可忍！今親帥六軍以誅大逆，</font><font size=4px color="#009090"><font size=4px>〔帥，讀曰率。〕</font></font><font size=4px>有殺敦者，封五千戶侯。」敦兄光祿勳含乘輕舟逃歸于敦。

 　　太子中庶子溫嶠謂僕射周顗曰：「大將軍此舉似有所在，當無濫邪﹖」顗曰：「不然，</font><font size=4px color="#009090"><font size=4px>〔顗，魚豈翻。〕</font></font><font size=4px>人主自非堯、舜，何能無失，人臣安可舉兵以脅之！舉動如此，豈得云非亂乎！處仲狼抗無上，其意寧有限邪！」</font><font size=4px color="#009090"><font size=4px>〔王敦，字處仲。狼似犬，銳頭白頰，高前廣後，貪而敢抗人，故以為喻。處，昌呂翻。〕</font></font><font size=4px>

 　　敦初起兵，遣使告梁州刺史甘卓，約與之俱下，卓許之。及敦升舟，而卓不赴，使參軍孫雙詣武昌諫止敦。敦驚曰「甘侯前與吾語云何，而更有異，正當慮吾危朝廷耳！吾今但除姦凶，若事濟，當以甘侯作公。」許卓作公，啗之以利，欲使同逆。〕雙還報，卓意狐疑。或說卓：「且偽許敦，待敦至都而討之。」</font><font size=4px color="#009090"><font size=4px>〔說，輸芮翻。〕</font></font><font size=4px>卓曰：「昔陳敏之亂，吾先從而後圖之，</font><font size=4px color="#009090"><font size=4px>〔事見八十六卷惠帝永興二年、懷帝永嘉元年。〕</font></font><font size=4px>論者謂吾懼逼而思變，心常愧之；今若復爾，何以自明！」</font><font size=4px color="#009090"><font size=4px>〔復，扶又翻；下同。〕</font></font><font size=4px>

 　　卓使人以敦旨告順陽太守魏該，</font><font size=4px color="#009090"><font size=4px>〔守，式又翻。〕</font></font><font size=4px>該曰：「我所以起兵拒胡賊者，正欲忠於王室耳。今王公舉兵向天子，非吾所宜與也。」遂絕之。</font><font size=4px color="#009090"><font size=4px>〔史言甘卓不如魏該之忠果。〕</font></font><font size=4px>

 　　敦遣參軍桓羆說譙王氶，請氶為軍司。</font><font size=4px color="#009090"><font size=4px>〔說，輸芮翻。氶，音拯。〕</font></font><font size=4px>氶歎曰：「吾其死矣！地荒民寡，勢孤援絕，將何以濟！然得死忠義，夫復何求！」</font><font size=4px color="#009090"><font size=4px>〔夫，音扶。復，扶又翻。〕</font></font><font size=4px>氶檄長沙虞悝為長史，會悝遭母喪，</font><font size=4px color="#009090"><font size=4px>〔悝，苦回翻。〕</font></font><font size=4px>氶往弔之，曰：「吾欲討王敦，而兵少糧乏；</font><font size=4px color="#009090"><font size=4px>〔少，詩沼翻。〕</font></font><font size=4px>且新到，恩信未洽。卿兄弟，湘中之豪俊，王室方危，金革之事，古人所不辭，</font><font size=4px color="#009090"><font size=4px>〔禮記：子夏問曰：「三年之喪，卒哭，金革之事無避也者，禮歟﹖初有司歟﹖」孔子曰：「吾聞諸老聃，昔者魯公伯禽有為為之也。今以三年之喪，從其利者，吾弗知也。」春秋公羊傳曰：古者臣有大喪，則君三年不呼其門；已練，可以弁冕，服金革之事，君使之，非也；臣行之，禮也。閔子要絰而服事，孔子蓋善之也。〕</font></font><font size=4px>將何以教之﹖」悝曰：「大王不以悝兄弟猥劣，親屈臨之，敢不致死！然鄐州荒弊，難以進討；宜且收眾固守，傳檄四方，敦勢必分，分而圖之，庶幾可捷也。」</font><font size=4px color="#009090"><font size=4px>〔幾，居希翻。〕</font></font><font size=4px>氶乃囚桓羆，以悝為長史，以其弟望為司馬，督護諸軍，與零陵太守尹奉、建昌太守長沙王循、衡陽太守淮陵劉翼、</font><font size=4px color="#009090"><font size=4px>〔沈約曰：晉惠帝元康九年，分長沙東北下雋諸縣立建昌郡，至宋，為巴陵郡。吳孫亮太平二年，分長沙西部都尉立衡陽郡。淮陵縣，屬臨淮郡，時亦分為郡。〕</font></font><font size=4px>舂陵令長沙易雄，</font><font size=4px color="#009090"><font size=4px>〔舂陵縣，本前漢之舂陵侯國，後徙國南陽，省；吳復立舂陵縣，屬零陵郡。姓譜：易姓，齊有大夫易牙。〕</font></font><font size=4px>同舉兵討敦。雄移檄遠近，列敦罪惡，於是一州之內皆應氶。惟湘東太守鄭澹不從，</font><font size=4px color="#009090"><font size=4px>〔吳孫亮太平二年，分長沙東部都尉立湘東郡。澹，徒覽翻。〕</font></font><font size=4px>氶使虞望討斬之，以徇四境。澹，敦姊夫也。

 　　氶遣主簿鄧騫至襄陽，</font><font size=4px color="#009090"><font size=4px>〔晉梁州刺史鎮襄陽，自周訪始。宋白曰：襄陽，漢中廬縣地。〕</font></font><font size=4px>說甘卓曰：「劉大連雖驕蹇失眾心，</font><font size=4px color="#009090"><font size=4px>〔劉隗，字大連。說，輸芮翻；下同。〕</font></font><font size=4px>非有害於天下。大將軍以其私憾，稱兵向闕，此忠臣義士竭節之時也。公受任方伯，奉辭伐罪，乃桓、文之功也。」卓曰：「桓、文則非吾所能；然志在徇國，當共詳思之。」參軍李梁說卓曰：「昔隗囂跋扈，竇融保河西以奉光武，卒受其福。</font><font size=4px color="#009090"><font size=4px>〔事見四十一卷漢光武建武五年至四十三卷十二年。卒，子恤翻。〕</font></font><font size=4px>今將軍有重望於天下，但當按兵坐以待之，使大將軍事捷，當委將軍以方面，不捷，朝廷必以將軍代之，何憂不富貴；而釋此廟勝，</font><font size=4px color="#009090"><font size=4px>〔孫子曰：未戰而廟勝，得算多也；未戰而廟不勝，得算少也。〕</font></font><font size=4px>決存亡於一戰邪﹖」騫謂梁曰：「光武當創業之初，故隗、竇可以文服從容顧望。</font><font size=4px color="#009090"><font size=4px>〔文服，謂非心服，特以虛文示相臣服而已。從，千容翻。〕</font></font><font size=4px>今將軍之於本朝，非竇融之比也；</font><font size=4px color="#009090"><font size=4px>〔朝，直遙翻。〕</font></font><font size=4px>襄陽之於太府，</font><font size=4px color="#009090"><font size=4px>〔襄陽以王敦府為太府。〕</font></font><font size=4px>非河西之固也。使大將軍克劉隗，還武昌，增石城之戍，</font><font size=4px color="#009090"><font size=4px>〔賢曰：石城故城，在復沔陽縣東南。〕</font></font><font size=4px>絕荊、湘之粟，將軍將安歸乎！勢在人手，而曰我處廟勝，未之聞也。且為人臣，國家有難，</font><font size=4px color="#009090"><font size=4px>〔處，昌呂翻。難，乃旦翻。〕</font></font><font size=4px>坐視不救，於義安乎！」卓尚疑之。騫曰：「今既不為義舉，又不承大將軍檄，此必至之禍，愚智所見也。且議者之所難，以彼強而弱也。今大將軍兵不過萬餘，其留者不能五千；而將軍見眾既倍之矣。</font><font size=4px color="#009090"><font size=4px>〔見，賢遍翻。〕</font></font><font size=4px>以將軍之威名，帥此府之精銳，杖節鳴鼓，以順討逆，豈王含所能禦哉！</font><font size=4px color="#009090"><font size=4px>〔帥，讀曰率。〕</font></font><font size=4px>遡流之眾，勢不自救，</font><font size=4px color="#009090"><font size=4px>〔謂敦兵以東下，若欲遡流西上以自救，勢不相及也。〕</font></font><font size=4px>將軍之舉武昌，若摧枯拉朽，尚何顧慮邪！</font><font size=4px color="#009090"><font size=4px>〔拉，盧合翻。〕</font></font><font size=4px>武昌既定，據其軍實，鎮撫二州，</font><font size=4px color="#009090"><font size=4px>〔二州，謂荊、江也。〕</font></font><font size=4px>以恩意招懷士卒，使還者始歸，此呂蒙所以克關羽也。</font><font size=4px color="#009090"><font size=4px>〔事見六十八卷漢獻帝建安二十四年。〕</font></font><font size=4px>今釋必勝之策，安坐以待危亡，不可以言智矣。」

 　　敦恐卓於後為變，又遣參軍丹楊樂道融往邀之，必欲與之俱東。道融雖事敦，而忿其悖逆，</font><font size=4px color="#009090"><font size=4px>〔悖，蒲內翻，又蒲沒翻。〕</font></font><font size=4px>乃說卓曰：「主上親臨萬機，自用譙王為湘州，非專任劉隗也。而王氏擅權日久，卒見分政，</font><font size=4px color="#009090"><font size=4px>〔卒，讀曰猝；謂分任譙王氶等，政不專歸於王氏也。〕</font></font><font size=4px>便謂失職，背恩肆逆，</font><font size=4px color="#009090"><font size=4px>〔背，蒲妹翻。〕</font></font><font size=4px>舉兵向闕。國家遇君至厚，今與之同，豈不違負大義，生為逆臣，死為愚鬼，永為宗黨之恥，不亦惜乎！為君之計，莫若偽許應命，而馳襲武昌，大將軍士眾聞之，必不戰自潰，大勳可就矣。」卓雅不欲從敦，聞道融之言，遂決曰：「吾本意也。」乃與巴東監軍柳純、南平太守夏侯承、</font><font size=4px color="#009090"><font size=4px>〔監，工銜翻。夏，戶雅翻。〕</font></font><font size=4px>宜都太守譚該等</font><font size=4px color="#009090"><font size=4px>〔姓譜：齊滅譚，子孫以國為氏；漢有河南尹譚閎。又巴南大姓有譚氏，盤瓠之後。〕</font></font><font size=4px>露檄數敦逆狀，帥所統致討；</font><font size=4px color="#009090"><font size=4px>〔數，所具翻。〕</font></font><font size=4px>遣參軍司馬讚、孫雙奉表臺。羅英至廣州，約陶侃同進。戴淵在江西，</font><font size=4px color="#009090"><font size=4px>〔戴淵出鎮合肥，於建康為江西。〕</font></font><font size=4px>先得卓書，表上之，</font><font size=4px color="#009090"><font size=4px>〔上，時掌翻。〕</font></font><font size=4px>臺內皆稱萬歲。陶侃得卓信，即遣參軍高寶帥兵北下。</font><font size=4px color="#009090"><font size=4px>〔帥，讀曰率。〕</font></font><font size=4px>武昌城中傳卓軍至，人皆奔散。

 　　敦遣從母弟南蠻校尉魏乂、</font><font size=4px color="#009090"><font size=4px>〔敦從母魏氏，乂其弟也。從，才用翻。〕</font></font><font size=4px>將軍李恆</font><font size=4px color="#009090"><font size=4px>〔恆，戶登翻。〕</font></font><font size=4px>帥甲卒二萬攻長沙。長沙城池不完，資儲又闕，人情震恐。或說譙王氶，南投陶侃或退據零、桂。氶曰：「吾之起兵，志欲死於忠義，豈可貪生苟免，為奔敗之將乎！</font><font size=4px color="#009090"><font size=4px>〔將，即翻亮。〕</font></font><font size=4px>事之不濟，令百姓知吾心耳。」乃嬰城固守。未幾，</font><font size=4px color="#009090"><font size=4px>〔幾，魚豈翻。〕</font></font><font size=4px>虞望戰死，甘卓欲留鄧騫為參軍，騫不可，乃遣參軍虞沖與騫偕至長沙，遺譙王氶書，勸之固守，當以兵出沔口，斷敦歸路，</font><font size=4px color="#009090"><font size=4px>〔遺，于季翻。斷，丁管翻。〕</font></font><font size=4px>則湘圍自解。氶復書稱：「江左中興，草創始爾，豈圖惡逆萌自寵臣。吾以宗室受任，志在隕命；而至止尚淺，凡百茫然。足下能卷甲電赴，猶有所及；</font><font size=4px color="#009090"><font size=4px>〔卷，讀曰捲。〕</font></font><font size=4px>若其狐疑，則求我於枯魚之肆矣。」</font><font size=4px color="#009090"><font size=4px>〔莊子見車轍鮒，鮒曰：「豈無斗升之水以活我乎﹖」莊子曰：「待我決西江之水而迎汝。」鮒曰：「如君言，不如早索我於枯魚之肆。」〕</font></font><font size=4px>卓不能從。

 　　二月，甲午，封皇子昱為琅邪王。

 　　後趙王勒立子弘為世子。遣中山公虎將精卒四萬擊徐龕；</font><font size=4px color="#009090"><font size=4px>〔將，即亮翻。龕，苦含翻。〕</font></font><font size=4px>龕堅守不戰，虎築長圍守之。

 　　 趙主曜自將擊楊難敵，難敵逆戰不勝，退保仇池。仇池諸氐、羌及故晉王保將楊韜、隴西太守梁勛皆降於曜。</font><font size=4px color="#009090"><font size=4px>〔降，戶江翻。〕</font></font><font size=4px>遷隴西萬餘戶於長安，進攻仇池。會 軍中大疫，曜亦得疾，將引兵還；恐難敵躡其後，乃遣光國中郎將王獷說難敵，</font><font size=4px color="#009090"><font size=4px>〔光國中郎將，趙所置也。獷，古猛翻。說，輸芮翻。〕</font></font><font size=4px>諭以禍福，難敵遣使稱藩。曜以難敵為假黃鉞、都督益，寧，南秦，涼，梁，巴六州，隴上，西域諸軍事、上大將軍、益，寧，南秦三州牧、武都王。</font><font size=4px color="#009090"><font size=4px>〔吳孫氏始置上大將軍。南秦州及巴州，曜創其名。其後北國率授楊氏南秦州刺史，據有陰平、武都二郡之地。〕</font></font><font size=4px>

 　　秦州刺史陳安求朝於曜，曜辭以疾。安怒，以為曜已卒，</font><font size=4px color="#009090"><font size=4px>〔朝，直遙翻。卒，子恤翻。〕</font></font><font size=4px>大掠而歸。曜疾甚，乘馬輿而還。使其將呼延寔監輜重於後，</font><font size=4px color="#009090"><font size=4px>〔監，工銜翻。重，直用翻。〕</font></font><font size=4px>安邀擊，獲之，謂寔曰：「劉曜已死，子尚誰佐！吾當與子共定大業。」寔叱之曰：「汝受人寵祿而叛之，自視智能何如主上﹖吾見汝不日梟首於上邽市，</font><font size=4px color="#009090"><font size=4px>〔梟，堅堯翻。〕</font></font><font size=4px>何謂大業！宜速殺我！」安怒，殺之，以寔長史魯憑為參軍。安遣其弟集帥騎三萬追曜，</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>衛將軍呼延瑜逆擊，斬之。安乃還上邽，遣將襲汧城，拔之。</font><font size=4px color="#009090"><font size=4px>〔汧縣，屬扶風郡。汧，苦堅翻。〕</font></font><font size=4px>隴上氐、羌皆附於安，有眾十餘萬，自稱大都督、假黃鉞、大將軍、雍，涼，秦，梁四州牧、涼王，</font><font size=4px color="#009090"><font size=4px>〔雍，於用翻。〕</font></font><font size=4px>以趙募為相國。魯憑對安大哭曰：「吾不忍見陳安之死也！」安怒，命斬之。憑曰：「死自吾分，</font><font size=4px color="#009090"><font size=4px>〔分，扶問翻。〕</font></font><font size=4px>懸吾頭於上邽市，觀趙之斬陳安也！」遂殺之。曜聞之，慟哭曰：「賢人，民之望也。陳安於求賢之秋而多殺賢者，吾知其無所為也。」

 　　休屠王石武以桑城降趙，</font><font size=4px color="#009090"><font size=4px>〔石武，蓋亦匈奴種。屠，直於翻。〕</font></font><font size=4px>趙以武為秦州刺史，封酒泉王。

 　　帝徵戴淵、劉隗入衛建康。隗至，百官迎于道，隗岸幘大言，</font><font size=4px color="#009090"><font size=4px>〔岸幘者，幘微脫額也。〕</font></font><font size=4px>意氣自若。及入見，</font><font size=4px color="#009090"><font size=4px>〔見，賢遍翻。〕</font></font><font size=4px>與刁協勸帝盡誅王氏；帝不許，隗始有懼色。

 　　司空導帥其弟中領軍邃、左衛將軍廙、侍中侃、彬及諸宗族二十餘人，每旦詣臺待罪。</font><font size=4px color="#009090"><font size=4px>〔帥，讀曰率。從，才用翻。廙，羊至翻，又逸職翻。〕</font></font><font size=4px>周顗將入，導呼之曰：「伯仁，以百口累卿！」</font><font size=4px color="#009090"><font size=4px>〔累，力瑞翻。周顗，字伯仁，欲使顗保護導，以全其家也。〕</font></font><font size=4px>顗直入不顧。既見帝，言導忠誠，申救甚至；帝納其言。顗喜飲酒，</font><font size=4px color="#009090"><font size=4px>〔喜，許記翻。〕</font></font><font size=4px>至醉而出，導猶在門，又呼之。顗不與言，顧左古曰：「今年殺諸賊奴，取金印如斗大，繫肘後。」既出，又上表明導無罪，言甚切至。導不之知，甚恨之。

 　　帝命還導朝服，召見之。導稽首曰：</font><font size=4px color="#009090"><font size=4px>〔朝，直遙翻。稽，音啟。〕</font></font><font size=4px>「逆臣賊子，何代無之，不意今者近出臣族！」帝跣而執其手曰：「茂弘，方寄卿以百里之命，</font><font size=4px color="#009090"><font size=4px>〔王導，字茂弘。孔氏曰：寄百里之命謂攝君之政令。〕</font></font><font size=4px>是何言邪！」

 　　三月，以導為前鋒大都督，加戴淵驃騎將軍。</font><font size=4px color="#009090"><font size=4px>〔驃，匹妙翻。〕</font></font><font size=4px>詔曰：「導以大義滅親，</font><font size=4px color="#009090"><font size=4px>〔衛石碏之子厚，與公子州吁弒衛桓公，又與州吁如陳，碏使告于陳而殺之。君子曰：石碏，純臣也，惡州吁而厚與焉。大義滅親，其是之謂乎！〕</font></font><font size=4px>可以吾為安東時節假之。」</font><font size=4px color="#009090"><font size=4px>〔帝之初鎮揚州也，領安東將車。〕</font></font><font size=4px>以周顗為尚書左僕射，王邃為右僕射。帝遣王廙往諭止敦；敦不從而留之，廙更為敦用。征虜將軍周札，素矜險好利，</font><font size=4px color="#009090"><font size=4px>〔好，呼到翻。〕</font></font><font size=4px>帝以為右將軍、都督石頭諸軍事。敦將至，帝使劉隗軍金城，</font><font size=4px color="#009090"><font size=4px>〔金城，在丹楊江乘蒲洲上。〕</font></font><font size=4px>札守石頭，帝親被甲徇師於郊外。</font><font size=4px color="#009090"><font size=4px>〔被，皮義翻。〕</font></font><font size=4px>以甘卓為鎮南大將軍、侍中、都督荊，梁二州諸軍事，陶侃領江州刺史；使各帥所統以躡敦後。</font><font size=4px color="#009090"><font size=4px>〔帥，讀曰率；下同。〕</font></font><font size=4px>

 　　敦至石頭，欲攻劉隗。杜弘言於敦曰：「劉隗死士眾多，未易可克；</font><font size=4px color="#009090"><font size=4px>〔易，以豉翻。〕</font></font><font size=4px>不如攻石頭，周札少恩，</font><font size=4px color="#009090"><font size=4px>〔少，詩沼翻。〕</font></font><font size=4px>兵不為用，攻之必敗，札敗則隗自走矣。」敦從之，以弘為前鋒，攻石頭，札果開門納弘。敦據石頭，歎曰：「吾不復得為盛德事矣！」</font><font size=4px color="#009090"><font size=4px>〔敦無君之心，形於言也。復，扶又翻。〕</font></font><font size=4px>謝鯤曰：「何為其然也！但使自今以往，日忘日去耳。」</font><font size=4px color="#009090"><font size=4px>〔言日復一日，浸忘前事，則君臣猜嫌之牀亦日去耳。〕</font></font><font size=4px>

 　　帝命刁協、劉隗、戴淵帥眾攻石頭，王導、周顗、郭逸、虞潭等三道出戰，協等兵皆大敗。太子紹聞之，欲自帥將士決戰；升車將出，中庶子溫嶠執鞚諫曰：</font><font size=4px color="#009090"><font size=4px>〔鞚，苦貢翻。〕</font></font><font size=4px>「殿下國之儲副，柰何以身輕天下！」抽劍斬鞅，乃止。

 　　敦擁兵不朝，</font><font size=4px color="#009090"><font size=4px>〔朝，直遙翻：下同。〕</font></font><font size=4px>放士卒劫掠，宮省奔散，惟安東將軍劉超按兵直衛，及侍中二人侍帝側。帝脫戎衣，著朝服，</font><font size=4px color="#009090"><font size=4px>〔著，陟略翻。〕</font></font><font size=4px>顧而言曰： 「欲得我處，當早言！何至害民如此！」又遣使謂敦曰：</font><font size=4px color="#009090"><font size=4px>〔使，疏吏翻。〕</font></font><font size=4px>「公若不忘本朝，於此息兵，則天下尚可共安；如其不然，朕當歸琅邪以避賢路。」

 　　刁協、劉隗既敗，俱入宮，見帝於太極東除。</font><font size=4px color="#009090"><font size=4px>〔除，殿陛也。〕</font></font><font size=4px>帝執協、隗手，流涕嗚咽，勸令避禍。協曰：「臣當守死，不敢有貳。」帝曰：「今事逼矣，安可不行！」乃令給協、隗人馬，使自為計。協老，不堪騎乘，素無恩紀，募從者，皆委之，行至江乘，為人所殺，送首於敦。隗奔後趙，官至天子太傅而卒。</font><font size=4px color="#009090"><font size=4px>〔成帝咸和八年，劉隗從石虎戰死於潼關，豈即此劉隗邪！〕</font></font><font size=4px>

 　　帝令公卿百官詣石頭見敦，敦謂戴淵曰：「前日之戰，有餘力乎﹖」淵曰：「豈敢有餘，但力不足耳！」敦曰：「吾今此舉，天下以為何如﹖」淵曰：「見形者謂之逆，體誠者謂之忠。」敦笑曰：「卿可謂能言。」又謂周顗曰「伯仁，卿負我！」</font><font size=4px color="#009090"><font size=4px>〔愍帝建興元年，顗為杜弢所困，投敦於豫章，故敦以為德。〕</font></font><font size=4px>顗曰：「公戎車犯順，下官親帥六軍，</font><font size=4px color="#009090"><font size=4px>〔帥，讀曰率。〕</font></font><font size=4px>不能甚事，使王旅奔敗，以此負公！」

 　　辛未，大赦；以敦為丞相。都督中外諸軍、錄尚書事、江州牧，封武昌郡公，並讓不受。

 　　初，西都覆沒，四方皆勸進於帝。</font><font size=4px color="#009090"><font size=4px>〔見九十卷建武元年。〕</font></font><font size=4px>敦欲專國政，忌帝年長難制，</font><font size=4px color="#009090"><font size=4px>〔長，知兩翻。〕</font></font><font size=4px>欲更議所立，王導不從。及敦克建康，謂導曰：「不用吾言，幾至覆族。」</font><font size=4px color="#009090"><font size=4px>〔幾，居希翻。〕</font></font><font size=4px>

 　　敦以太子有勇略，為朝野所嚮，</font><font size=4px color="#009090"><font size=4px>〔朝，直遙翻。〕</font></font><font size=4px>欲誣以不孝而廢之，大會百官，問溫嶠曰：「皇太子以何德稱﹖」聲色俱厲。嶠曰：「鉤深致遠，蓋非淺局所量；</font><font size=4px color="#009090"><font size=4px>〔量，音良。〕</font></font><font size=4px>以禮觀之，可謂孝矣。」</font><font size=4px color="#009090"><font size=4px>〔言太子既有鉤深致遠之才，而又盡事親之禮，所以解敦不孝之誣也。〕</font></font><font size=4px>眾皆以為信然，敦謀遂沮。</font><font size=4px color="#009090"><font size=4px>〔沮，在呂翻。〕</font></font><font size=4px>

 　　帝召周顗於廣室，</font><font size=4px color="#009090"><font size=4px>〔廣室，殿名。〕</font></font><font size=4px>謂之曰：「近日大事，二宮無恙，諸人平安，大將軍固副所望邪﹖」</font><font size=4px color="#009090"><font size=4px>〔恙，余亮翻。〕</font></font><font size=4px>顗曰：「二宮自如明詔，臣等尚未可知。」護軍長史郝嘏等勸顗避敦，</font><font size=4px color="#009090"><font size=4px>〔顗代戴淵為護軍將軍，以郝嘏為長史。〕</font></font><font size=4px>顗曰：「吾備位大臣，朝廷喪敗，寧可復草間求活，外投胡越邪！」</font><font size=4px color="#009090"><font size=4px>〔喪，息浪翻。復，扶又翻。〕</font></font><font size=4px>敦參軍呂猗，嘗為臺郎，</font><font size=4px color="#009090"><font size=4px>〔晉謂尚書郎為臺郎。〕</font></font><font size=4px>性姦諂，戴淵為尚書，惡之。</font><font size=4px color="#009090"><font size=4px>〔惡，烏路翻。〕</font></font><font size=4px>猗說敦曰：「周顗、戴淵，皆有高名，足以惑眾，近者之言，曾無怍色，</font><font size=4px color="#009090"><font size=4px>〔謂二人答敦之言。怍，才各翻。〕</font></font><font size=4px>公不除之，恐必有再舉之憂。」敦素忌二人之才，心頗然之，從容問王導曰：「周、戴，南北之望， </font><font size=4px color="#009090"><font size=4px>〔周顗，汝南人；戴淵，廣陵人。晉氏南渡，二人名冠當時。從，千容翻。〕</font></font><font size=4px>當登三司無疑也。」導不答。又曰：「若不三司，止應令僕邪﹖」</font><font size=4px color="#009090"><font size=4px>〔三，司，太尉、司 徒、司空也；令僕，尚書令柔左右僕射也。〕</font></font><font size=4px>又不答。敦曰：「若不爾，正當誅爾！」又不答。丙子，敦遣部將陳郡鄧岳收顗及淵。</font><font size=4px color="#009090"><font size=4px>〔將，即亮翻。〕</font></font><font size=4px>先是，敦謂謝 鯤曰：</font><font size=4px color="#009090"><font size=4px>〔先，悉薦翻。〕</font></font><font size=4px>「吾當以周伯仁為尚書令，戴若思為僕射。」</font><font size=4px color="#009090"><font size=4px>〔戴淵，字若思。〕</font></font><font size=4px>是日，又問鯤：「近來人情何如﹖」鯤曰：「明公之舉，雖欲大存社稷，然悠悠之言實未達高義。</font><font size=4px color="#009090"><font size=4px>〔言眾人議敦舉兵向闕，非義舉也。〕</font></font><font size=4px>若果能舉用周、戴，則群情帖然矣！」敦怒曰：「君粗疏邪！二子不相當，吾已收之矣！」鯤愕然自失。參軍王嶠曰：「『濟濟多士，文王以寧。』</font><font size=4px color="#009090"><font size=4px>〔詩大雅文王之詩。濟，子禮翻。〕</font></font><font size=4px>柰何戮諸名士！」敦大怒，欲斬嶠，眾莫敢言。鯤曰：「明公舉大事，不戮一人。嶠以獻替忤旨，便以釁鼓，</font><font size=4px color="#009090"><font size=4px>〔君所謂可而有否焉，臣獻其否以成其可；君所謂否而有可焉，臣獻其可以替其否。釁鼓，殺人以血塗鼓也。忤，五故翻。〕</font></font><font size=4px>不亦過乎！」敦乃釋之，黜為領軍長史。</font><font size=4px color="#009090"><font size=4px>〔大將軍府參軍黜為領軍長史，足知敦府重於諸府矣。〕</font></font><font size=4px>嶠，渾之族孫也。

 　　顗被收，路經太廟，大言曰：「賊臣王敦傾覆社稷，枉殺忠臣；神祇有靈，當速殺之！」</font><font size=4px color="#009090"><font size=4px>〔被，皮義翻。祇，翹移翻。〕</font></font><font size=4px>收人以戟傷其口，血流至踵，容止自若，觀者皆為流涕。</font><font size=4px color="#009090"><font size=4px>〔為，于偽翻；下同。〕</font></font><font size=4px>并戴淵殺之於石頭南門之外。

 　　帝使侍中王彬勞敦，</font><font size=4px color="#009090"><font size=4px>〔勞，力到翻。〕</font></font><font size=4px>彬素與顗善，先往哭顗，然後見敦。敦怪其容慘，問之。彬曰：「向哭伯仁，情不能已。」敦怒曰：「伯仁自致刑戮；且凡人遇汝，</font><font size=4px color="#009090"><font size=4px>〔以王彬之為人，顗以凡人遇之，亦可以見風裁矣。〕</font></font><font size=4px>汝何哀而哭之﹖」彬曰：「伯仁長者，兄之親友；在朝雖無謇愕，</font><font size=4px color="#009090"><font size=4px>〔「愕」，當作「諤」。朝，直遙翻。〕</font></font><font size=4px>亦非阿黨，而赦後加之極刑，所以傷惋也。」</font><font size=4px color="#009090"><font size=4px>〔惋，烏貫翻。據元帝紀、四月，敦入石頭，辛未，大赦。〕</font></font><font size=4px>因勃然數敦曰：</font><font size=4px color="#009090"><font size=4px>〔數，所具翻。〕</font></font><font size=4px>「兄抗旌犯順，殺戮忠良，圖為不軌，禍及門戶矣！」辭氣慷慨，聲淚俱下。敦大怒，厲聲曰：「爾狂悖乃至此，以吾為不能殺汝邪！」時王導在坐，為之懼，</font><font size=4px color="#009090"><font size=4px>〔悖，蒲內翻，又蒲沒翻。坐，徂臥翻。為，于偽翻。〕</font></font><font size=4px>勸彬起謝。彬曰：「腳痛不能拜；且此復何謝！」</font><font size=4px color="#009090"><font size=4px>〔復，扶又翻；下同。〕</font></font><font size=4px>敦曰：「腳痛孰若頸痛﹖」彬殊無懼容，竟不肯拜。

 　　王導後料檢中書故事，</font><font size=4px color="#009090"><font size=4px>〔料，音聊。〕</font></font><font size=4px>乃見顗救己之表，執之流涕曰：「吾雖不殺伯仁，伯仁由我而死，</font><font size=4px color="#009090"><font size=4px>〔自愧於敦三問不答之時也。〕</font></font><font size=4px>幽冥之中，負此良友！」

 　　沈充拔吳國，殺內史張茂。

 　　初，王敦聞甘卓起兵，大懼。卓兄子卬為敦參軍，敦使卬歸，說卓曰：</font><font size=4px color="#009090"><font size=4px>〔說，輸芮翻；下同。〕</font></font><font size=4px>「君此自是臣節，不相責也。吾家計急，不得不爾。想便旋軍襄陽，當更結好。」</font><font size=4px color="#009090"><font size=4px>〔好，呼到翻。〕</font></font><font size=4px>卓雖慕忠義，性多疑少決，</font><font size=4px color="#009090"><font size=4px>〔才，詩沼翻。〕</font></font><font size=4px>軍于豬口，</font><font size=4px color="#009090"><font size=4px>〔水經：沔水東南逕江夏雲杜縣東，夏水從西來注之。註云：即独口也。独，與豬同。〕</font></font><font size=4px>欲待諸方同出，軍稽留，累旬不前。敦既得建康，乃遣臺使以騶虞幡駐卓軍。</font><font size=4px color="#009090"><font size=4px>〔諸方，謂待諸方鎮同出軍也。騶虞，仁獸；故以騶虞幡駐軍。使，疏吏翻。〕</font></font><font size=4px>卓聞周顗、戴淵死，流涕謂卬曰：「吾之所憂，正為今日。</font><font size=4px color="#009090"><font size=4px>〔為，于偽翻；下同。〕</font></font><font size=4px>且使聖上元吉，太子無恙，</font><font size=4px color="#009090"><font size=4px>〔恙，余亮翻。〕</font></font><font size=4px>吾臨敦上流，亦未敢遽危社稷。適吾徑據武昌，敦勢逼，必劫天子以絕四海之望，不如還襄陽，更思後圖。」即命旋軍。都尉秦康與樂道融說卓曰：「今分兵斷彭澤，</font><font size=4px color="#009090"><font size=4px>〔彭澤縣，屬豫章郡，彭蠡湖自此入于大江。分兵斷彭澤湖口，可使敦上下不得相通。斷，丁管翻。〕</font></font><font size=4px>使敦上下不得相赴，其眾自然離散，可一戰擒也。將軍起義兵而中止，竊為將軍不取。且將軍之下，士卒各求其利，欲西還，亦恐不可得也。」卓不從。道融晝夜泣諫，卓不聽；道融憂慎而卒。卓性本寬和，忽更強塞，</font><font size=4px color="#009090"><font size=4px>〔此強，謂強暴也。塞，謂窒塞而不疏通。塞，悉則翻。〕</font></font><font size=4px>徑還襄陽，意氣騷擾，舉動失常，識者知其將死矣。

 　　王敦以西陽王羕為太宰，</font><font size=4px color="#009090"><font size=4px>〔羕，余亮翻。〕</font></font><font size=4px>加王導尚書令，王廙為荊州刺史；改易百官及諸軍鎮，轉徙黜免者以百數；或朝行暮改，惟意所欲。敦將還武昌，謝鯤言於敦曰：「公至都以來，稱疾不朝，是以雖建動而人心實有未達。今若朝天子，</font><font size=4px color="#009090"><font size=4px>〔朝，直遙翻；下同。〕</font></font><font size=4px>使君臣釋然，則物情皆悅服矣。」敦曰：「君能保無變乎﹖」對曰：「鯤近日入覲，主上側席，遲得見公，</font><font size=4px color="#009090"><font size=4px>〔王者側席待賢，鯤用此語也。遲，直二翻，待也。〕</font></font><font size=4px>宮省穆然，必無虞也。</font><font size=4px color="#009090"><font size=4px>〔穆然，和敬之意。〕</font></font><font size=4px>公若入朝，鯤請侍從。」</font><font size=4px color="#009090"><font size=4px>〔從，才用翻。〕</font></font><font size=4px>敦勃然曰：「正復殺君等數百人，亦復何損於時！」</font><font size=4px color="#009090"><font size=4px>〔復，扶又翻。〕</font></font><font size=4px>竟不朝而去。夏，四月，敦還武昌。

 　　初，宜都內史天門周級</font><font size=4px color="#009090"><font size=4px>〔吳孫皓永安六年，分武陵立天門郡。充縣有松梁山，山有石，石開處數十丈，其高，以弩仰射，不至其上，名天門，因此名郡。宋白曰：澧州石門縣，吳立天門郡，隋罷郡為石門縣。〕</font></font><font size=4px>聞譙王氶起兵，使其兄子該潛詣長沙，申款於氶。</font><font size=4px color="#009090"><font size=4px>〔申，抈也；款，誠也。〕</font></font><font size=4px>魏乂等攻湘州急，氶遣該及從事邵陵周崎間出求救，</font><font size=4px color="#009090"><font size=4px>〔此非潁川之邵陵。吳孫皓寶鼎元年，分零陵北部都尉立邵陵郡。崎，丘奇翻。間，古莧翻。〕</font></font><font size=4px>皆為邏者所得。乂使崎語城中，稱大將軍已克建康，甘卓還襄陽，外援理絕。</font><font size=4px color="#009090"><font size=4px>〔言以事理觀之，外援巳絕也。邏，郎佐翻。語，牛倨翻。〕</font></font><font size=4px>崎偽許之，既至城下，大呼曰：「援兵尋至，努力堅守！」乂殺之。乂考該至死，竟不言其故，周級由是獲免。

 　　乂等攻戰日逼，敦又送所得臺中人書疏，令乂以示氶。</font><font size=4px color="#009090"><font size=4px>〔呼，人故翻。射，而亦翻。〕</font></font><font size=4px>城中知朝廷不守，莫不悵惋。</font><font size=4px color="#009090"><font size=4px>〔惋，烏貫翻。〕</font></font><font size=4px>相持且百日，劉翼戰死，士卒死傷相枕。</font><font size=4px color="#009090"><font size=4px>〔枕，職任翻。〕</font></font><font size=4px>癸巳，乂拔長沙，氶等皆被執。乂將殺虞悝，子弟對之號泣。悝曰：「人牛會當有死，今闔門為忠義之鬼，亦復恨！」</font><font size=4px color="#009090"><font size=4px>〔悝，苦回翻。號，戶刀翻。復，扶又翻。〕</font></font><font size=4px>

 　　乂以檻車載氶及易雄送武昌，佐吏皆奔散，惟主簿桓雄、西曹書佐韓階、</font><font size=4px color="#009090"><font size=4px>〔府諸曹各有書佐。〕</font></font><font size=4px>從事武延，毀服為僮從氶，不離左右。</font><font size=4px color="#009090"><font size=4px>〔毀服者，毀其常服，為僮奴之服。離，力智翻。〕</font></font><font size=4px>乂見桓雄姿貌舉止非凡人，憚而殺之。韓階、武延執志愈固。荊州剌史王廙承敦旨，殺氶於道中，</font><font size=4px color="#009090"><font size=4px>〔廙，羊至翻，又逸職翻。〕</font></font><font size=4px>階、延送氶喪至都，葬之而去。易雄至武昌，意氣媖慨，曾無懼容。</font><font size=4px color="#009090"><font size=4px>〔媖，口黨翻。〕</font></font><font size=4px>敦遣人以檄示痤而數之，雄曰：「此實有之，惜雄位微力弱，不能救國難耳。</font><font size=4px color="#009090"><font size=4px>〔難，乃旦翻。〕</font></font><font size=4px>今日之死，固固所願也。」敦憚其辭正，釋之，遣就舍。眾人皆賀之，雄笑曰：「吾安得生！」既而敦遣人潛殺之。

 　　魏乂求鄧騫甚急，鄉人皆為之懼，</font><font size=4px color="#009090"><font size=4px>〔為，于偽翻。〕</font></font><font size=4px>騫笑曰：「此欲用我耳，彼新得州，多殺忠良，故求我以厭人望也。」</font><font size=4px color="#009090"><font size=4px>〔厭，益涉翻。〕</font></font><font size=4px>乃往詣乂，乂喜曰：「君，古之解揚也。」</font><font size=4px color="#009090"><font size=4px>〔左傳：楚子圍宋；晉使解揚如宋，使無降楚；鄭人囚而獻諸楚。楚子厚賂之，使反其言，不許；三，而許之。登諸樓車，使呼宋而告之；遂玫其君命。楚子將殺之，使與之言曰：「爾既許不穀而反之，何故﹖速即爾刑！」對曰：「受命而出，有死無霣，又可賂乎！臣之許君，以成命也；死而成命，臣之祿也。」楚子舍之以歸。解，戶買翻。〕</font></font><font size=4px>以為別駕。

 　　詔以陶侃領湘州刺史；王敦上侃復還廣州，加散騎常侍。</font><font size=4px color="#009090"><font size=4px>〔上，時掌翻。〕</font></font><font size=4px>

 　　甲午，前趙羊后卒，諡曰獻文。

 　　甘卓家人皆勸卓備王敦，卓不從，悉散兵佃作，</font><font size=4px color="#009090"><font size=4px>〔佃，停年翻。〕</font></font><font size=4px>聞，諫，輒怒。襄陽太守周慮密承敦意，詐湖中多魚，勸卓遣左右悉出捕魚。五月，乙亥，慮引兵襲卓於寢室，殺之，傳首於敦，并殺其諸子。敦以從事中郎周撫督沔北諸軍事，代卓鎮沔中。</font><font size=4px color="#009090"><font size=4px>〔自南鄭至襄陽，沔水所由也，故謂之沔中。〕</font></font><font size=4px>撫，訪之子也。

 　　敦既得志，暴慢滋甚，四方貢獻多入其府，將相岳牧皆出其門。</font><font size=4px color="#009090"><font size=4px>〔舜有四岳、十二牧，故後之居方面者，謂之岳牧。〕</font></font><font size=4px>以沈充、錢鳳為謀主，唯二人之言是從，所譖無不死者。以諸葛瑤、鄧岳、周撫、李恆、謝雍為爪牙。</font><font size=4px color="#009090"><font size=4px>〔恆，戶登翻。〕</font></font><font size=4px>充等並凶險驕恣，大起營府，侵人田宅，剽掠市道，</font><font size=4px color="#009090"><font size=4px>〔剽，匹妙翻。〕</font></font><font size=4px>識者咸知其將敗焉。

 　　秋，七月，後趙中山公虎拔泰山，執徐龕送襄國；</font><font size=4px color="#009090"><font size=4px>〔龕，苦含翻。〕</font></font><font size=4px>後趙王勒盛之以囊，於百尺樓上撲殺之，</font><font size=4px color="#009090"><font size=4px>〔盛，時征翻。楊正衡曰：撲，弼角翻。〕</font></font><font size=4px>命王伏都等妻子刳而食之，</font><font size=4px color="#009090"><font size=4px>〔龕殺王伏都，見上卷大興三年。〕</font></font><font size=4px>阬其降卒三千人。</font><font size=4px color="#009090"><font size=4px>〔降，戶江翻。〕</font></font><font size=4px>

 　　兗州刺史郗鑒在鄒山三年，有眾數萬。</font><font size=4px color="#009090"><font size=4px>〔愍帝建興元年，帝鑒鎮鄒山，今既數年矣，所謂三年有眾數萬者，言鑒既鎮鄒山之後，三年之間，民歸之者有此數也。郗，丑之翻。〕</font></font><font size=4px>戰爭不息，百姓饑饉，掘野鼠、蟄燕而食之，</font><font size=4px color="#009090"><font size=4px>〔燕，經秋而蟄。〕</font></font><font size=4px>為後趙所逼，退屯合肥。尚書右僕射紀瞻，以鑒雅望清德，宜從容臺閣，</font><font size=4px color="#009090"><font size=4px>〔從，千容翻。〕</font></font><font size=4px>上疏請徵之；乃徵拜尚書。徐、兗間諸塢多降於後趙，</font><font size=4px color="#009090"><font size=4px>〔降，戶江翻。〕</font></font><font size=4px>後趙置守宰以撫之。

 　　王敦自領寧、益二州都督。</font><font size=4px color="#009090"><font size=4px>〔非君命，故史以自領書之。〕</font></font><font size=4px>

 　　王敦以下邳內史王邃都督青、徐、幽、平四州諸軍事，鎮淮陰；衛將軍王含都督沔南諸軍事，領刑州刺史；武昌太守丹楊王諒為交州刺史。</font><font size=4px color="#009090"><font size=4px>〔考異曰：諒傳：「永興三年，敦以諒為交州。」按：永興三年，即惠帝光熙元年也，諒傳誤。〕</font></font><font size=4px>使諒收交州刺史脩湛、新昌太守梁碩，殺之。</font><font size=4px color="#009090"><font size=4px>〔吳孫皓建衡三年，分交趾立新興郡，武帝太康三年，更名新昌郡。〕</font></font><font size=4px>諒誘湛，斬之。</font><font size=4px color="#009090"><font size=4px>〔誘，音酉。〕</font></font><font size=4px>碩舉兵圍諒於龍編。</font><font size=4px color="#009090"><font size=4px>〔龍編縣，屬交趾郡，州、郡皆治焉。〕</font></font><font size=4px>

 　　祖逖既卒，後趙屢寇河南，拔襄城、城父，</font><font size=4px color="#009090"><font size=4px>〔城父縣，前漢屬沛郡，後漢屬汝南郡，魏、晉屬譙國。此河南，概言黃河之南，非專指河南郡也。父，音甫。〕</font></font><font size=4px>圍譙。豫州刺史祖約不能禦，退屯壽春。後趙遂取陳留，梁、鄭之間復騷然矣。</font><font size=4px color="#009090"><font size=4px>〔復，扶又翻。〕</font></font><font size=4px>

 　　十一月，以臨潁元公荀組為太尉；辛酉，薨。

 　　罷司徒，并丞相府。王敦以司徒官屬為留府。</font><font size=4px color="#009090"><font size=4px>〔敦還武昌，遙制朝政，故有留府在建康。〕</font></font><font size=4px>

 　　帝憂憤成疾，閏月，己丑，崩；</font><font size=4px color="#009090"><font size=4px>〔年四十七。〕</font></font><font size=4px>司空王導受遺詔輔政。帝恭儉有餘而明斷不足，</font><font size=4px color="#009090"><font size=4px>〔斷，丁亂翻。〕</font></font><font size=4px>故大業未復而禍亂內興。庚寅，太子即皇帝位，大赦，尊所生母荀氏為建安君。

 　　十二月，趙主曜葬其父母於粟邑，大赦。陵下周二里，上高百尺，</font><font size=4px color="#009090"><font size=4px>〔高，居傲翻。〕</font></font><font size=4px>計用六萬夫，作之百日乃成。役者夜作，繼以脂燭，民甚苦之。游子遠諫，不聽。

 　　後趙濮陽景侯張賓卒，</font><font size=4px color="#009090"><font size=4px>〔濮，博木翻。〕</font></font><font size=4px>後趙王勒哭之慟，曰：「天不欲成吾事邪，何奪吾右侯之早也！」程遐代為右長史。遐，世子弘之舅也，勒每與遐議，有所不合，輒歎曰：「右侯捨我去，乃令我與此輩共事，豈非酷乎！」</font><font size=4px color="#009090"><font size=4px>〔酷，慘也，虐也，言天奪張賓之年，何其虐我之慘也。〕</font></font><font size=4px>因流涕彌日。

 　　張茂使將軍韓璞帥眾取隴西、南安之地，置秦州。</font><font size=4px color="#009090"><font size=4px>〔南陽王保既死，陳安不能有，茂遂取之。帥，讀曰率。〕</font></font><font size=4px>

 　　慕容廆遣其世子皝襲段末柸，入令支，</font><font size=4px color="#009090"><font size=4px>〔皝，戶廣翻。令支縣，漢屬遼西郡，晉省，段氏據其地。應劭曰：令，音鈴。師古音郎定翻。支，裴松之音其兒翻。〕</font></font><font size=4px>掠其居民千餘家而還。

 　　太寧元年（癸未、三二三）

 　　春，正月，成李驤、任回寇臺登，</font><font size=4px color="#009090"><font size=4px>〔臺登縣，屬越嶲郡。九州要記曰：臺登縣有奴諾川，鸚鸝山、黑水之間，若水出其下；黃帝子昌意降居若水，即此。〕</font></font><font size=4px>將軍居馬玖戰死，越巂太守李釗、漢嘉太守王載</font><font size=4px color="#009090"><font size=4px>〔漢嘉本前漢青衣縣，屬蜀郡；後漢順帝陽嘉二年，更名漢嘉；蜀分為漢嘉郡。釗，音昭。〕</font></font><font size=4px>皆以郡降于成。</font><font size=4px color="#009090"><font size=4px>〔降，戶江翻。〕</font></font><font size=4px>

 　　二月，庚戌，葬元帝于建平陵。

 　　三月，戊寅朔，改元。

 　　饒安、東光、安陵三縣災，</font><font size=4px color="#009090"><font size=4px>〔三縣皆屬渤海郡，惟東光，漢舊縣；饒安縣，前漢之千童縣也，後漢靈帝改曰饒安；安陵縣，晉置。時皆為後趙之地。〕</font></font><font size=4px>燒七千餘家，死者萬五千人。

 　　後趙寇彭城、下邳，徐州刺史卞敦與征北將軍王邃退保盱眙。</font><font size=4px color="#009090"><font size=4px>〔盱眙，音吁怡。〕</font></font><font size=4px>敦，壼之從父兄也。</font><font size=4px color="#009090"><font size=4px>〔壼，苦本翻。從，才用翻。〕</font></font><font size=4px>

 　　王敦謀篡位，諷朝廷徵己；帝手詔徵之。夏，四月，加敦黃鉞、班劍，</font><font size=4px color="#009090"><font size=4px>〔劉良文選註曰：班劍，謂執劍而從行者也。呂向曰：班，列也，言使勇士行列持劍以為儀仗也。李周翰曰：班劍，木劍無刃，假作劍形，畫之以文，故曰班也。晉志，文武官公，給虎賁二十人，持班劍。〕</font></font><font size=4px>奏事不名，入朝不趨，劍履上殿。</font><font size=4px color="#009090"><font size=4px>〔朝，直遙翻。上，時掌翻。〕</font></font><font size=4px>敦移鎮姑孰，屯于湖，</font><font size=4px color="#009090"><font size=4px>〔姑孰，前漢丹楊春穀縣地，今太平州當塗縣，即姑孰之地。 縣南三里，有姑孰溪，西入大江、于湖縣，本吳督葨校尉治，武帝太康二年，分丹楊縣立于湖縣。杜佑曰：宣州當塗縣城，即晉姑孰城。于湖故城在縣南。張舜民 曰：今太平州跨姑孰溪。陸游曰：姑孰城在當塗北，今州城正據姑孰溪；溪東南數峰如黛，蓋青山也。自姑孰溪行夾中，三十里至大信口，出口，泝江過大、小褐山 磯，又過蟂磯。蕪湖，即于湖，並大江有王敦城，氣象宏敞。並，步浪翻。考異曰：晉春秋及後魏書僭晉傳云「屯蕪湖」；晉書明帝紀云「下屯于湖」，今從之。〕</font></font><font size=4px>以司空導為司徒，敦自領揚州牧、敦欲為逆，王彬諫之甚苦。敦變色，目左右，將收之。彬正曰「君昔歲殺兄，今又殺弟邪！」</font><font size=4px color="#009090"><font size=4px>〔晉書王彬傳，以為彬從兄稜為敦所害，故云然。余據殺稜者王如，雖出於敦之意，猶假手於如也；且稜於敦為從弟。此言殺兄，蓋以敦殺王澄也，事見八十卷懷帝永嘉六年。〕</font></font><font size=4px>敦乃止，以彬為豫章太守。

 　　後趙王勒遣使結好於慕容廆，廆執送建康。</font><font size=4px color="#009090"><font size=4px>〔好，呼到翻。〕</font></font><font size=4px>

 　　成李驤等進攻寧州，刺史褒中壯公王遜使將軍姚嶽等拒之，戰於螗蜋，</font><font size=4px color="#009090"><font size=4px>〔據水經註：螗蜋，即堂狼縣也，前漢屬犍為郡，後漢省。郡國志：犍為屬國朱提縣有堂狘山，山多毒，盛夏之月，飛鳥過之不能得去。蜀置朱提郡，堂狼縣屬焉。〕</font></font><font size=4px>成兵大敗。嶽追至瀘水，成兵爭濟，溺死者千餘人。嶽以道遠，不敢濟而還。</font><font size=4px color="#009090"><font size=4px>〔溺，如狄翻。還，從宣翻，又如字。〕</font></font><font size=4px>遜以嶽不窮追，大怒，鞭之；怒甚，，冠裂而卒。遜在州十四年，</font><font size=4px color="#009090"><font size=4px>〔懷帝永嘉四年，遜至寧州，至是適十四年。〕</font></font><font size=4px>威行殊俗。州人立其子堅行州府事，</font><font size=4px color="#009090"><font size=4px>〔州，寧州；府，南夷校尉府也。〕</font></font><font size=4px>詔除堅寧州刺史。

 　　廣州刺史陶侃遣兵救交州；未至，梁碩拔龍編，奪刺史王諒節，諒不與，碩斷其右臂。諒曰：「死且不避，斷臂何為！」</font><span class="h"><font size=4px>【嚴：「為」改「有」。】</font></font><font size=4px>〔斷，丁管翻。〕踰旨而卒。

 　　六月，壬子，立妃庾氏為皇后；以后兄中領軍亮為中書監。

 　　梁碩據交州，凶暴失眾心。陶侃遣參軍高寶攻碩，斬之。詔以侃領交州刺史，進號征南大將軍、開府儀同三司。未幾，吏部郎阮放求為交州刺史，許之。</font><font size=4px color="#009090"><font size=4px>〔幾，居豈翻。〕</font></font><font size=4px>放行至寧浦，</font><font size=4px color="#009090"><font size=4px>〔廣州記曰：漢獻帝建安二十三年，吳分鬱林郡立寧浦郡。晉太康地志曰：武帝太康七年，改合浦屬國都尉立寧浦郡。唐為橫州寧浦縣。浦，滂五翻。〕</font></font><font size=4px>遇高寶設饌，</font><font size=4px color="#009090"><font size=4px>〔為，于偽翻。饌，雛睆翻，又雛戀翻。〕</font></font><font size=4px>伏兵殺之。寶兵擊放，放走，得免，至州少時，病卒。</font><font size=4px color="#009090"><font size=4px>〔少，詩沼翻。考異曰：放傳云：「成帝幼沖，庾執政，放求為交州，」下乃云「逢高寶平梁碩還，」非成帝時也，放傳誤。〕</font></font><font size=4px>放，咸之族子也。</font><font size=4px color="#009090"><font size=4px>〔阮咸有名於魏、晉之間。〕</font></font><font size=4px>

 　　陳安圍趙征西將軍劉貢于南安，休屠王石武自桑城引兵趣上邽以救之，</font><font size=4px color="#009090"><font size=4px>〔屠，直於翻。趣，七喻翻。〕</font></font><font size=4px>與貢合擊安，大破之。安收餘騎八千，走保隴城。</font><font size=4px color="#009090"><font size=4px>〔騎，奇寄翻。〕</font></font><font size=4px>秋，七月，趙主曜自將圍隴城，別遣兵圍上邽。安頻出戰，輒敗、右軍將軍第幹攻平襄，克之，</font><font size=4px color="#009090"><font size=4px>〔平襄縣，漢屬天水郡，晉屬略陽郡。〕</font></font><font size=4px>隴上諸縣悉降。</font><font size=4px color="#009090"><font size=4px>〔袶，戶江翻；下同。〕</font></font><font size=4px>安留其將楊伯支、姜沖兒守隴城，自帥精騎突圍，出奔陝中。</font><font size=4px color="#009090"><font size=4px>〔陝中，在隴城南。陝，與涖同，戶夾翻。〕</font></font><font size=4px>曜遣將軍平先等追之。安左揮七尺大刀，右運丈八蛇矛，近則刀矛俱發，輒殪五六人，</font><font size=4px color="#009090"><font size=4px>〔殪，壹計翻。〕</font></font><font size=4px>遠則左右馳射而走。先亦勇捷如飛，與安搏戰，三交，遂奪其蛇矛。</font><font size=4px color="#009090"><font size=4px>〔三交，戰三合也。〕</font></font><font size=4px>會日暮雨甚，安棄馬與左右匿於山中；趙兵索之，不知所在。</font><font size=4px color="#009090"><font size=4px>〔索，山客翻。〕</font></font><font size=4px>明日，安遣其將石容覘趙兵，</font><font size=4px color="#009090"><font size=4px>〔將，即亮翻。覘，丑廉翻，又丑豔翻。〕</font></font><font size=4px>趙輔威將軍呼延青人獲之，拷問安所在，</font><font size=4px color="#009090"><font size=4px>〔拷，苦皓翻；掠也，擊也。〕</font></font><font size=4px>容卒不肯言，</font><font size=4px color="#009090"><font size=4px>〔卒，子恤翻。〕</font></font><font size=4px>青人殺之。雨霽，青人尋其牀，獲安於澗曲，斬之。安善撫將十，與同甘苦，及死，隴上人思之，為作壯士之歌。</font><font size=4px color="#009090"><font size=4px>〔歌曰：「隴上壯士有陳安，軀幹雖小腹中寬，愛養將士同心肝，届驄交馬鐵瑕鞍。七大刀奮如湍，丈八蛇矛左右盤，十盪十決無當前。戰始三交失蛇予，棄我届驄竄巖幽，為我外援而懸頭；西流之水東流河，一去不還柰子何！」為，于偽翻。〕</font></font><font size=4px>楊伯支斬苒沖兒，以隴城降；別將宋亭斬趙募，以上邽降。曜徙秦州大姓楊、姜諸族二千餘戶于長安。氐、羌皆送任請降；</font><font size=4px color="#009090"><font size=4px>〔任，質任也。〕</font></font><font size=4px>以赤亭羌酋姚弋仲為平西將軍，封平襄公。</font><font size=4px color="#009090"><font size=4px>〔酋，慈由翻。〕</font></font><font size=4px>

 　　帝畏王敦之逼，欲以郗鑒為外援，</font><font size=4px color="#009090"><font size=4px>〔郗，丑之翻。〕</font></font><font size=4px>拜鑒兗州刺史，都督揚州江西諸軍事，鎮合肥。王敦忌之，表鑒為尚書令。八月，詔徵鑒還，道經姑孰，敦與之論西朝人士，曰：「樂彥輔，短才耳，考其實，豈勝滿武秋邪！」</font><font size=4px color="#009090"><font size=4px>〔時江東謂洛都為西朝。樂廣，字彥輔。滿奮，字武秋。朝，直遙翻。〕</font></font><font size=4px>鑒曰：「彥輔道韻平淡，愍懷之廢，柔而能正；武秋失節之十，安得擬之！」</font><font size=4px color="#009090"><font size=4px>〔事見八十三卷惠帝永康元年，滿奮既收東宮官屬之辭太子者，趙王倫之篡，奮又奉璽綬，故謂之失節。〕</font></font><font size=4px>敦曰：「當是時，危機交急。」鑒曰：「丈夫當死生以之。」敦惡其言，不復相見，</font><font size=4px color="#009090"><font size=4px>〔惡，烏路翻。復，扶又翻。〕</font></font><font size=4px>久留不遣。敦黨皆勸敦殺之，敦不從。鑒還臺，遂與帝謀討敦。

 　　後趙中山公虎帥步騎四萬擊安東將軍曹嶷，</font><font size=4px color="#009090"><font size=4px>〔帥，讀曰率。嶷，魚力翻。〕</font></font><font size=4px>青州郡縣多降之，遂圍廣固。</font><font size=4px color="#009090"><font size=4px>〔水經註：廣固城，在漢齊郡廣縣西北四里，四周絕澗，阻水深隍，曹嶷所築也。九域志：廣固城，古樂安城。今按青州益都縣西四十里有廣固城，杜佑曰：有大澗甚廣，因曰廣固。降，戶江翻。〕</font></font><font size=4px>嶷出降，送襄國殺之，阬其眾三萬。虎欲盡殺嶷眾，青州刺史劉徵曰：「今留徵，使牧民也；無民焉牧，</font><font size=4px color="#009090"><font size=4px>〔焉，於虔翻。〕</font></font><font size=4px>徵將歸耳！」虎乃留男女七百口配徵，使鎮廣固。

 　　趙主曜自隴上西擊涼州，遣其將劉咸攻韓璞於冀城，呼延晏攻寧羌護軍陰鑒於壁，</font><font size=4px color="#009090"><font size=4px>〔桑壁，當在南安界。〕</font></font><font size=4px>曜自將戎卒二十八萬軍于河上，</font><font size=4px color="#009090"><font size=4px>〔將，即亮翻。〕</font></font><font size=4px>列營百餘里，金鼓之聲動地，河水為沸，張茂臨河諸戍，皆望風奔潰。曜揚聲欲百道俱濟，直抵姑臧，涼州大震。參軍馬岌勸茂親出拒戰，長史氾褘怒，請斬之。岌曰：「氾公糟粕書生，刺舉小才，</font><font size=4px color="#009090"><font size=4px>〔莊子曰：桓公讀書於堂上，輪扁斲輪於堂下，問桓公曰：「敢問公所讀者何言也﹖」公曰：「聖人之書也。」曰：「聖人在乎﹖」曰：「已死矣。」曰：「然則君之所讀者，古人之糟粕已矣，古之人與其不可傳者死矣。」陸德明曰：糟，音曹。李云：酒滓也。粕，普各翻；糟爛為粕。刺者，以直傷人；舉者，招人之過。氾，音凡。〕</font></font><font size=4px>不思家國大計。明公父子欲為朝廷誅劉曜有年矣，</font><font size=4px color="#009090"><font size=4px>〔為，于偽翻；下為明同。〕</font></font><font size=4px>今曜自至，遠近之情，共觀明公此舉，當立信勇之驗以副秦、隴之望，力雖不敵，勢不可以不出。」茂曰：「善！」乃出屯石頭。</font><font size=4px color="#009090"><font size=4px>〔石頭，在姑臧城東。〕</font></font><font size=4px>茂謂參軍陳珍曰：「劉曜舉三秦之眾，乘勝席卷而來，</font><font size=4px color="#009090"><font size=4px>〔言新破陳安，乘勝而來也。卷，讀曰捲。〕</font></font><font size=4px>將若之何﹖」珍曰：「曜兵雖多，精卒至少，</font><font size=4px color="#009090"><font size=4px>〔少，詩沼翻。〕</font></font><font size=4px>大抵皆氐、羌烏合之眾，恩信未洽，且有山東之虞，</font><font size=4px color="#009090"><font size=4px>〔謂方與石勒相圖也。〕</font></font><font size=4px>安能捨其腹心之疾，曠日持久，與我爭河西之地邪！若二旬不退，珍請得弊卒數千，為明公擒之。」</font><font size=4px color="#009090"><font size=4px>〔為，于偽翻。〕</font></font><font size=4px>茂喜，使珍將兵救韓璞。趙諸將爭欲濟河，趙主曜曰：「吾軍劫雖盛，然畏威而來者三分有二，中軍疲困，其實難用。</font><font size=4px color="#009090"><font size=4px>〔果如陳珍所料。〕</font></font><font size=4px>今但按甲勿動，以吾威聲震之，若出中旬張茂之表不至者，吾為負卿矣。」茂尋遣使稱藩，獻馬、牛、羊、珍寶不可勝紀。</font><font size=4px color="#009090"><font size=4px>〔使，疏吏翻。勝，音升。〕</font></font><font size=4px>曜拜茂侍中、都督涼，南，北秦，梁，益，巴，漢，隴右，西域雜夷，匈奴諸軍事、太師、涼州牧，封涼王，加九錫。

 　　楊難敵聞陳安死，大懼，與弟堅頭南奔漢中，趙鎮西將軍劉厚追擊之，大獲而還。趙主曜以大鴻臚田崧為鎮南大將軍、益州刺史，鎮仇池。難敵送任請降於成，</font><font size=4px color="#009090"><font size=4px>〔降，戶江翻。〕</font></font><font size=4px>成安北將軍李稚受難敵賂，不送難敵於成都。趙兵退，即遣歸武都，難敵遂據險不服。稚自悔失計，亟請討之。</font><font size=4px color="#009090"><font size=4px>〔亟，欺冀翻。亟請，數以為請也。〕</font></font><font size=4px>雄遣稚兄侍中、中領軍琀與稚出白水，征東將軍李壽及琀弟玝出陰平，以擊難敵；</font><font size=4px color="#009090"><font size=4px>〔楊正衡曰：琀，胡紺翻。玝，音午。〕</font></font><font size=4px>群臣諫，不聽。難敵遣兵拒之，壽、玝不得進，而琀、稚長驅至下辨。</font><font size=4px color="#009090"><font size=4px>〔辨，步莧翻。〕</font></font><font size=4px>難敵遣兵斷其歸路，四面攻之。</font><font size=4px color="#009090"><font size=4px>〔斷，丁管翻。〕</font></font><font size=4px>瑲、稚深入無繼，皆為難敵所殺，死者數千人。琀，蕩之長子，</font><font size=4px color="#009090"><font size=4px>〔長，知兩翻；下同。〕</font></font><font size=4px>有才望，雄欲以為嗣，聞其死，不食者數日。

 　　初，趙主曜長子儉，次子胤。胤年十歲，長七尺五寸，</font><font size=4px color="#009090"><font size=4px>〔長子之長，知兩翻；下同。長七之長，直亮翻。〕</font></font><font size=4px>漢主聰奇之，謂曜曰：「此兒神氣，非義真之比也，</font><font size=4px color="#009090"><font size=4px>〔儉，字義真。〕</font></font><font size=4px>當以為嗣。」曜曰：「藩國之嗣，能守祭祀足矣，不敢亂長幼之序。」聰曰：「卿之勳德，當世受專征之任，</font><font size=4px color="#009090"><font size=4px>〔言當世為方伯，得專征伐也。〕</font></font><font size=4px>非他臣之比也，吾當更以一國封義真。」乃封儉為臨海王，主胤為世子。既長，多力善射，驍捷如風。</font><font size=4px color="#009090"><font size=4px>〔驍堅堯翻。〕</font></font><font size=4px>靳準之亂，</font><font size=4px color="#009090"><font size=4px>〔事見九十卷大興元年。〕</font></font><font size=4px>沒於黑匿郁鞠部。</font><font size=4px color="#009090"><font size=4px>〔黑匿郁鞠既歸胤，曜嘉其忠款，封為左賢王，則亦匈奴之種也。〕</font></font><font size=4px>陳安既敗，胤自言於郁鞠，郁鞠大驚，禮而歸之。曜悲喜，謂群臣曰：「義光雖已為太子，然沖幼儒謹，恐不堪今之多難。義孫，故世子也，</font><font size=4px color="#009090"><font size=4px>〔曜太子熙字義光；胤字義孫。難，乃旦翻。〕</font></font><font size=4px>材器過人，且涉歷艱難。吾欲法周文王、漢光武，以固社稷而安義光，何如﹖」</font><font size=4px color="#009090"><font size=4px>〔周文王舍伯邑考而立武王，漢光武舍長子彊而立明帝。〕</font></font><font size=4px>太傅呼延晏等皆曰：「陛下為國家無窮之計，豈惟臣等賴之，實宸廟四海之慶。」左光祿大夫卜泰、太子太保韓廣進曰：「陛下以廢立為是，不應更問群臣；若以為疑，固樂聞異同之言。</font><font size=4px color="#009090"><font size=4px>〔樂，音洛。〕</font></font><font size=4px>臣竊以為廢太子，非也。昔文王定嗣於未立之前，則可也；光武以母失恩而廢其子，豈足為聖朝之法！</font><font size=4px color="#009090"><font size=4px>〔朝，直遙翻。〕</font></font><font size=4px>曏以東海為嗣，未必不如明帝也。胤文武才略，誠高絕於也；然太子孝友仁慈，亦足為承平賢主。況東宮者，民、神所繫，豈可輕動！陛下誠欲如是，臣等有死而已，不敢奉詔。」曜默然。胤進曰：「父之於子，當愛之如一，今黜熙而立臣，臣何敢自安！陛下苟以臣為頗堪驅策，豈不能輔熙以承聖業乎！必若以臣代熙，臣請效死於此，不敢聞命。」因歔欷流涕。</font><font size=4px color="#009090"><font size=4px>〔歔，音虛。欷，許既翻，又音希。〕</font></font><font size=4px>曜亦以熙羊后所生，不忍廢也，乃追諡前妃卜氏為元悼皇后。泰，即胤之舅也，曜嘉其公忠，以為上光祿大夫、儀同三司、領太子太傅；封胤為永安王，拜侍中、衛大將軍、都督二宮禁衛諸軍事、開府儀同三司、錄尚書事。</font><font size=4px color="#009090"><font size=4px>〔二宮，曜宮及熙宮也。〕</font></font><font size=4px>命熙於胤盡家人之禮。</font><font size=4px color="#009090"><font size=4px>〔不以儲嗣使熙廢兄弟庸敬。〕</font></font><font size=4px>

 　　張茂大城姑臧，修靈鈞臺。</font><font size=4px color="#009090"><font size=4px>〔元帝大興四年，茂築靈鈞臺，以閻曾諫而止，今復修之。〕</font></font><font size=4px>別駕吳紹諫曰：「明公所以修城築臺者，蓋懲既往之患耳。</font><font size=4px color="#009090"><font size=4px>〔謂懲劉曜來攻也。〕</font></font><font size=4px>愚以為苟恩未洽於人心，雖處層臺，</font><font size=4px color="#009090"><font size=4px>〔處，昌呂翻。〕</font></font><font size=4px>亦無所益，適足以疑群下忠信之志，失士民繫託之望，示怯弱之形，啟鄰敵之謀，將何以佐天子，霸諸侯乎！願亟罷茲役，以息勞費。」茂曰：「亡兄一旦失身於物，</font><font size=4px color="#009090"><font size=4px>〔茂兄寔為其下所殺，事見上卷大興二年。〕</font></font><font size=4px>豈無忠臣義士欲盡節者哉！顧禍生不意，雖有智勇無所施耳。王公設險，勇夫重閉，古之道也。</font><font size=4px color="#009090"><font size=4px>〔易曰：王公設險以守其國。左傳曰：勇重閉，而況國乎！重，直龍翻。〕</font></font><font size=4px>今國家未靖，不可以太平之理責人於屯邅之世也。」</font><font size=4px color="#009090"><font size=4px>〔屯，株倫翻，難也。邅，張連翻，行不進貌。〕</font></font><font size=4px>卒為之。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　王敦從子允之，方總角，</font><font size=4px color="#009090"><font size=4px>〔毛萇曰：總角，聚兩髦也。從，才用翻。〕</font></font><font size=4px>敦愛其聰警，常以自隨。敦常夜飲，允之辭醉先臥。敦與錢鳳謀為逆，允之悉聞其言；即於臥處大吐，</font><font size=4px color="#009090"><font size=4px>〔吐，土故翻；下同。〕</font></font><font size=4px>衣面並污。</font><font size=4px color="#009090"><font size=4px>〔污，烏故翻。〕</font></font><font size=4px>鳳出，敦果照視，見允之臥於吐中，不復疑之。會其父舒拜廷尉，允之求歸省父，</font><font size=4px color="#009090"><font size=4px>〔復，扶又翻。省，悉景翻。〕</font></font><font size=4px>悉以敦、鳳之謀白舒。舒與王導俱啟帝，陰為之備。

 　　敦欲強其宗族，陵弱帝室，冬，十一月，徙王含為征東將軍、都督揚州江西諸軍事，王舒為荊州刺史、監荊州沔南諸軍事，</font><font size=4px color="#009090"><font size=4px>〔監，工銜翻。〕</font></font><font size=4px>王彬為江州刺史。

 　　後趙王勒以參軍樊坦為章武內史，</font><font size=4px color="#009090"><font size=4px>〔章武縣，漢屬勃海郡；武帝泰始元年，分置章武國；隋之水章武并入河間郡；唐為瀛州。〕</font></font><font size=4px>勒見其衣冠弊壞，問之。坦率然對曰：「頃為羯賊所掠，資財蕩盡。」勒笑曰：「羯賊乃爾無道邪！</font><font size=4px color="#009090"><font size=4px>〔羯，居謁翻。〕</font></font><font size=4px>今當相償。」坦大懼，叩頭泣謝。勒賜車馬、衣服、裝錢三百萬而遣之。

 　　是歲，越巂斯叟攻成將任回，</font><font size=4px color="#009090"><font size=4px>〔前漢西南夷傳云：自巂以東北，君長以十數，徙、筰都最大。師古曰：徙及筰二國也。巂，音髓。徙，音斯。此斯，即漢之斯種也；蜀謂之叟。將，即亮翻。任，音壬。〕</font></font><font size=4px>成主雄遣征南將軍費黑討之。</font><font size=4px color="#009090"><font size=4px>〔費，扶沸翻。〕</font></font><font size=4px>

 　　會稽內史周札，一門五侯，</font><font size=4px color="#009090"><font size=4px>〔札封東遷縣侯；兄靖子懋，清流亭侯，懋弟贊，武康縣侯；贊弟縉，都鄉侯；兄閗子勰，烏程縣侯；凡五侯。會，工外翻。〕</font></font><font size=4px>宗族強盛，吳士莫與為比；王敦忌之。敦有疾，錢鳳勸敦早除周氏，敦然之。周嵩以兄顗之死，</font><font size=4px color="#009090"><font size=4px>〔事見元帝永昌元年。顗，魚豈翻。〕</font></font><font size=4px>心常憤憤。敦無子，養王含子應為嗣，嵩嘗於眾中言應不宜統兵，敦惡之。</font><font size=4px color="#009090"><font size=4px>〔惡，烏路翻。〕</font></font><font size=4px>嵩與札兄子莚皆為敦從事中郎。會道士李脫以妖術惑眾，士民頗信事之。</font><font size=4px color="#009090"><font size=4px>〔妖，於驕翻。〕</font></font><font size=4px>
</font><!--/HTMLBUILERPART0--><font size=4px>