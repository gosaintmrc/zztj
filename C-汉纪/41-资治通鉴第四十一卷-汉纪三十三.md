<font size=4px>　　汉纪三十三　起强圉大渊献，尽屠维赤奋若，凡三年。

 　　世祖光武皇帝上之下

 　　建武三年（丁亥、二七）

 　　春，正月，甲子，以馮異為征西大將軍。</font><font size=4px color="#009090"><font size=4px>〔晉書職官志曰：四征起於漢代，謂此。〕</font></font><font size=4px>鄧禹凓於受任無功，數以飢卒徼赤眉戰，輒不利；</font><font size=4px color="#009090"><font size=4px>〔數，所角翻。徼，一遙翻。〕</font></font><font size=4px>乃率車騎將軍鄧弘等自河北度至湖，</font><font size=4px color="#009090"><font size=4px>〔地理志，河北縣，屬河東郡。湖縣，屬京兆。賢曰：湖縣故城在今虢州湖城縣西南。〕</font></font><font size=4px>要馮異共攻赤眉。</font><font size=4px color="#009090"><font size=4px>〔要，一遙翻；下同。〕</font></font><font size=4px>異曰：「異與賊相拒數十日，雖虜獲雄將，餘眾尚多，可稍以恩信傾誘，難卒用兵破也。</font><font size=4px color="#009090"><font size=4px>〔卒，讀曰猝；下猝起同。〕</font></font><font size=4px>上今使諸將屯澠池，要其東，</font><font size=4px color="#009090"><font size=4px>〔澠，彌兗翻。〕</font></font><font size=4px>而異擊其西，一舉取之，此萬成計也！」</font><font size=4px color="#009090"><font size=4px>〔十事九成，猶有一不中。萬事萬成，言算無遺計也。要，一遙翻。〕</font></font><font size=4px>禹、弘不從，弘遂大戰移日。</font><font size=4px color="#009090"><font size=4px>〔言日景移也。〕</font></font><font size=4px>赤眉陽敗，棄輜重走；</font><font size=4px color="#009090"><font size=4px>〔重，直用翻。〕</font></font><font size=4px>車皆載土，以豆覆其上，</font><font size=4px color="#009090"><font size=4px>〔覆，敷救翻。〕</font></font><font size=4px>兵士飢，爭取之。赤眉引還，擊弘，弘軍潰亂；異與禹合兵救之，赤眉小卻。異以士卒飢倦，可且休；禹不聽，復戰，大為所敗，</font><font size=4px color="#009090"><font size=4px>〔復，扶又翻。敗，補邁翻。〕</font></font><font size=4px>死傷者三千餘人，禹以二十四騎脫歸宜陽。異棄馬奔</font><span class="h"><font size=4px>【章：十二行本「奔」作「步」；乙十一行本同，孔本同；張校同；退齋校同。】</font></font><font size=4px>走，上回谿阪，</font><font size=4px color="#009090"><font size=4px>〔杜佑通典曰：回谿在河南永寧縣東北，俗名回坑，長四里，闊二丈，深二丈五尺，自漢以前，道皆由此。酈道元云：曹公西討，惡南路之險，更開北道。〕</font></font><font size=4px>與麾下數人歸營，收其散卒，復堅壁自守。</font><font size=4px color="#009090"><font size=4px>〔復，扶又翻。〕</font></font><font size=4px>

 　　辛巳，立四親廟於雒陽，祀父南頓君以上至舂陵節侯。</font><font size=4px color="#009090"><font size=4px>〔禮，天子立親廟四；今依以立舂陵節侯、鬱林太守、鉅鹿都尉、南頓令廟。〕</font></font><font size=4px>

 　　壬午，大赦。

 　　閏月，乙巳，鄧禹上大司徒、梁侯印綬；</font><font size=4px color="#009090"><font size=4px>〔上，時掌翻；下同。〕</font></font><font size=4px>詔還梁侯印綬，以為右將軍。

 　　馮異與赤眉約期會戰，使壯士變服與赤眉同，伏於道側。旦日，赤眉使萬人攻異前部，異少出兵以救之；</font><font size=4px color="#009090"><font size=4px>〔所以示弱也。〕</font></font><font size=4px>賊見勢弱，遂悉眾攻異，異乃縱兵大戰。日昃，賊氣衰，伏兵卒起，衣服相亂，赤眉不復識別，</font><font size=4px color="#009090"><font size=4px>〔卒，讀曰猝。復，扶又翻。別，彼列翻。〕</font></font><font size=4px>眾遂驚潰；追擊，大破之於崤底，</font><font size=4px color="#009090"><font size=4px>〔崤谷之底也。賢曰：即崤阪也，在今洛州永寧縣西北。〕</font></font><font size=4px>降男女八萬人。</font><font size=4px color="#009090"><font size=4px>〔降，戶江翻。〕</font></font><font size=4px>帝降璽書勞異曰：</font><font size=4px color="#009090"><font size=4px>〔勞，力到翻。〕</font></font><font size=4px>「始雖垂翅回谿，終能奮翼澠池，可謂失之東隅，收之桑榆。</font><font size=4px color="#009090"><font size=4px>〔賢曰：淮南子曰：至於衡陽，是謂隅中。又前書谷永曰：太白出西方，六十日，法當參天；今已過期，尚在桑榆間。桑榆，謂晚也。余按淮南子曰：西日垂景在樹端，謂之桑榆。〕</font></font><font size=4px>方論功賞，以答大勳。」

 　　赤眉餘眾東向宜陽。甲辰，帝親勒六軍，嚴陳以待之。</font><font size=4px color="#009090"><font size=4px>〔陳，讀曰陣。〕</font></font><font size=4px>赤眉忽遇大軍，驚震不知所謂，乃遣劉恭乞降曰：「盆子將百萬眾降陛下，何以待之﹖」帝曰：「待汝以不死耳！」丙午，盆子及丞相徐宣以下三十餘人肉袒降，上所得傳國璽綬。</font><font size=4px color="#009090"><font size=4px>〔璽，斯氏翻。綬，音受。〕</font></font><font size=4px>積兵甲宜陽城西，與熊耳山齊。</font><font size=4px color="#009090"><font size=4px>〔賢曰：宜陽縣故城，韓國城也，在今洛州福昌縣東。水經註曰：洛水之北有熊耳山，雙巒競舉，狀同熊耳；在宜陽西。宋白曰：宜陽故城，在福昌縣東十三里。〕</font></font><font size=4px>赤眉眾尚十餘萬人，帝令縣廚皆賜食。</font><font size=4px color="#009090"><font size=4px>〔宜陽縣廚也。〕</font></font><font size=4px>明旦，大陳兵馬臨雒水，</font><font size=4px color="#009090"><font size=4px>〔帝改「洛」為「雒」。〕</font></font><font size=4px>令盆子君臣列而觀之。 帝謂樊崇等曰：「得無悔降乎﹖朕今遣卿歸營，勒兵鳴鼓相攻，決其勝負，不欲強相服也。」</font><font size=4px color="#009090"><font size=4px>〔強，其兩翻。〕</font></font><font size=4px>徐宣等叩頭曰：「臣等出長安東都門，君臣計議，歸 命聖德。百姓可與樂成，難與圖始，</font><font size=4px color="#009090"><font size=4px>〔樂，音洛。〕</font></font><font size=4px>故不告眾耳。今日得降，猶去虎口歸慈母，誠歡誠喜，無所恨也！」帝曰：「卿所謂鐵中錚錚，傭中佼佼者 也！」</font><font size=4px color="#009090"><font size=4px>〔賢曰：說文曰：錚錚，金也。鐵之錚，言微有剛利也。錚，初耕翻。佼，古巧翻。詩，佼人僚兮。今相傳胡巧翻。言佼佼者，凡庸之人稍為勝也。〕</font></font><font size=4px>戊申，還自宜陽。帝令樊崇等各與妻子居雒陽，賜之田宅。其後樊崇、逢安反，誅；楊音、徐宣卒於鄉里。帝憐盆子，以為趙王郎中；</font><font size=4px color="#009090"><font size=4px>〔趙王良，帝叔父也。以盆子為其國郎中。〕</font></font><font size=4px>後病失明，賜滎陽均輸官地，使食其稅終身。</font><font size=4px color="#009090"><font size=4px>〔賢曰：均輸，官名，屬司農。桓寬鹽鐵論云：郡國諸侯各以其方物貢輸往來，物多苦惡，不償其費，故郡國置均輸官以相紹運，故曰均輸。〕</font></font><font size=4px>劉恭為更始報仇，殺謝祿，</font><font size=4px color="#009090"><font size=4px>〔祿殺更始事見上卷元年。為，于偽翻。〕</font></font><font size=4px>自繫獄；帝赦不誅。

 　　二月，劉永立董憲為海西王。</font><font size=4px color="#009090"><font size=4px>〔賢曰：海西縣，屬琅邪郡。〕</font></font><font size=4px>永聞伏隆至劇，</font><font size=4px color="#009090"><font size=4px>〔地理志，劇縣，屬北海郡；春秋紀國之地。杜佑曰：漢劇縣故城，在壽光縣南。〕</font></font><font size=4px>亦遣使立張步為齊王。步貪王爵，猶豫未決。隆曉譬曰：「高祖與天下約，非劉氏不王；今可得為十萬戶侯耳！」步欲留隆，與共守二州；</font><font size=4px color="#009090"><font size=4px>〔二州，青州、徐州也。〕</font></font><font size=4px>隆不聽，求得反命，步遂執隆而受永封。隆遣間使上書曰：</font><font size=4px color="#009090"><font size=4px>〔間，古莧翻。使，疏吏翻。〕</font></font><font size=4px>「臣隆奉使無狀，</font><font size=4px color="#009090"><font size=4px>〔賢曰：言罪大也。〕</font></font><font size=4px>受執凶逆；雖在困阨，授命不顧。又，吏民知步反畔，心不附之，願以時進兵，無以臣隆為念！臣隆得生到闕廷，受誅有司，此其大願。若令沒身寇手，以父母、昆弟長累陛下。</font><font size=4px color="#009090"><font size=4px>〔賢曰：累，托也，音力偽翻。〕</font></font><font size=4px>陛下與皇后、太子永享萬國，與天無極！」帝得隆奏，召其父湛，流涕示之，曰：「恨不且許而遽求還也！」其後步遂殺之。帝方北憂漁陽，南事梁、楚，故張步得專集齊地，據郡十二焉。</font><font size=4px color="#009090"><font size=4px>〔步據城陽、琅邪、高密、膠東、東萊、北海、齊、千乘、濟南、平原、泰山、菑川十二郡。〕</font></font><font size=4px>

 　　帝幸怀。

 　　吳漢率耿弇、蓋延擊青犢於軹西，大破降之。</font><font size=4px color="#009090"><font size=4px>〔賢曰：軹縣，屬河內郡；故城在今洛州濟源縣東南。蓋，古盍翻。〕</font></font><font size=4px>

 　　三月，壬寅，以司直伏湛為大司徒。

 　　涿郡太守張豐反，</font><font size=4px color="#009090"><font size=4px>〔郡國志：涿郡，在雒陽東北千八百里。〕</font></font><font size=4px>自稱無上大將軍，與彭寵連兵。朱浮以帝 不自征彭寵，上疏求救。詔報曰：「往年赤眉跋扈長安，</font><font size=4px color="#009090"><font size=4px>〔賢曰：跋扈，猶言暴橫也。〕</font></font><font size=4px>吾策其無穀必東；果來歸附。今度此反虜，</font><font size=4px color="#009090"><font size=4px>〔度，徒洛翻。〕</font></font><font size=4px>勢無久全，其 中必有內相斬者。今軍資未充，故須後麥耳！」</font><font size=4px color="#009090"><font size=4px>〔須，待也。〕</font></font><font size=4px>浮城中糧盡，人相食，會耿況遣騎來救，浮乃得脫身走，薊城遂降於彭寵。</font><font size=4px color="#009090"><font size=4px>〔考異曰：朱浮傳：「尚 書令侯霸奏：『浮敗亂幽州，構成寵罪，徒勞軍師，不能死節，罪當伏誅。』」按霸明年乃為尚書令，蓋追劾之。〕</font></font><font size=4px>寵自稱燕王，攻拔右北平、上谷數縣，賂遺匈奴，</font><font size=4px color="#009090"><font size=4px>〔遺，于季翻。〕</font></font><font size=4px>借兵為助；又南結張步及富平、獲索諸賊，皆與交通。

 　　帝自將征鄧奉，至堵陽；</font><font size=4px color="#009090"><font size=4px>〔堵陽縣，屬南陽郡。杜佑曰：唐州方城縣，漢堵陽縣。應劭曰：堵陽，景帝改為順陽。二說不同。〕</font></font><font size=4px>奉逃歸淯陽，董訢降。</font><font size=4px color="#009090"><font size=4px>〔訢，音欣。降，下江翻；下同。〕</font></font><font size=4px>夏，四月，帝追奉至小長安，與戰，大破之；奉肉袒因朱祜降。</font><font size=4px color="#009090"><font size=4px>〔去年奉禽祜，今因祜而降。〕</font></font><font size=4px>帝憐奉舊功臣，</font><font size=4px color="#009090"><font size=4px>〔奉，鄧晨之兄子也。〕</font></font><font size=4px>且釁起吳漢，</font><font size=4px color="#009090"><font size=4px>〔事見上卷上年。〕</font></font><font size=4px>欲全宥之。岑彭﹑耿弇諫曰：「鄧奉背恩反逆，</font><font size=4px color="#009090"><font size=4px>〔背，蒲妹翻。〕</font></font><font size=4px>暴師經年，陛下既至，不知悔善，而親在行陳，</font><font size=4px color="#009090"><font size=4px>〔陳，讀曰陣。〕</font></font><font size=4px>兵敗乃降；若不誅奉，無以懲惡！」於是斬之。復朱祜位。

 　　延岑既破赤眉，即拜置牧守，欲據關中。時關中眾寇猶盛，岑據藍田，王歆據下邽，</font><font size=4px color="#009090"><font size=4px>〔賢曰：秦武公伐邽戎置，以隴西有上邽，故此云下。〕</font></font><font size=4px>芳丹據新豐，</font><font size=4px color="#009090"><font size=4px>〔芳，姓也。風俗通有漢幽州刺史芳乘。〕</font></font><font size=4px>蔣震據霸陵，張邯據長安，公孫守據長陵，楊周據谷口，呂鮪據陳倉，角閎據汧，</font><font size=4px color="#009090"><font size=4px>〔角，姓也，漢有角善叔。汧，苦堅翻。〕</font></font><font size=4px>駱延據盩厔，</font><font size=4px color="#009090"><font size=4px>〔盩厔，音舟窒。姓譜：齊太公之後有公子駱，子孫以為氏。史記，秦之先有大駱。〕</font></font><font size=4px>任良據鄠，</font><font size=4px color="#009090"><font size=4px>〔鄠，音戶。〕</font></font><font size=4px>汝章據槐里，</font><font size=4px color="#009090"><font size=4px>〔汝，姓也。商有汝鳩、汝方。春秋，晉有汝齊、汝寬。〕</font></font><font size=4px>各稱將軍，擁兵多者萬餘人，少者數千人，轉相攻擊。馮異且戰且行，屯軍上林苑中。</font><font size=4px color="#009090"><font size=4px>〔異自崤谷之勝，引兵而西，且戰且行，進屯上林苑中。〕</font></font><font size=4px>延岑引張邯、任良共擊</font><span class="h"><font size=4px>【章：十二行本「擊」作「攻」；乙十一行本同；孔本同。】</font></font><font size=4px>異；異擊，大破之，諸營保附岑者皆來降，</font><font size=4px color="#009090"><font size=4px>〔保，與堡同。〕</font></font><font size=4px>岑遂自武關走南陽。</font><font size=4px color="#009090"><font size=4px>〔走，音奏。〕</font></font><font size=4px>時百姓飢餓，黃金一斤易豆五升，道路斷隔，委輸不至，</font><font size=4px color="#009090"><font size=4px>〔委，於偽翻。輸，舂遇翻。〕</font></font><font size=4px>馮異軍士悉以果實為糧。詔拜南陽趙匡為右扶風，將兵助異，并送縑、穀。異兵穀漸盛，乃稍誅擊豪傑不從令者，褒賞降附有功勞者，悉遣諸營渠帥詣京師，</font><font size=4px color="#009090"><font size=4px>〔帥，所類翻。〕</font></font><font size=4px>散其眾歸本業，威行關中。唯呂鮪、張邯、蔣震遣使降蜀，</font><font size=4px color="#009090"><font size=4px>〔鮪，于軌翻。邯，下甘翻。〕</font></font><font size=4px>其餘悉平。

 　　吳漢率驃騎大將軍杜茂等七將軍圍蘇茂於廣樂；周建招集得十餘萬人救之。</font><font size=4px color="#009090"><font size=4px>〔周建，劉永將也。〕</font></font><font size=4px>漢迎與之戰，不利，墮馬傷彣，還營；</font><font size=4px color="#009090"><font size=4px>〔彣，與膝同。〕</font></font><font size=4px>建等遂連兵入城。諸將謂漢曰：「大敵在前，而公傷臥，眾心懼矣！」</font><font size=4px color="#009090"><font size=4px>〔三軍之氣，以將為主，故云然。〕</font></font><font size=4px>漢乃勃然裹創而起，</font><font size=4px color="#009090"><font size=4px>〔創，初良翻。〕</font></font><font size=4px>椎牛饗士，慰勉之，士氣自倍。旦日，蘇茂、周建出兵圍漢；漢奮擊，大破之，茂走還湖陵。睢陽人反城迎劉永，蓋延率諸將圍之；</font><font size=4px color="#009090"><font size=4px>〔反，音幡。蓋，古盍翻。〕</font></font><font size=4px>吳漢留杜茂、陳俊守廣樂，自將兵助延圍睢陽。</font><font size=4px color="#009090"><font size=4px>〔睢，音雖。〕</font></font><font size=4px>

 　　乙卯晦，日有食之。

 　　延岑攻南陽，得數城；建威大將軍耿弇與戰於穰，</font><font size=4px color="#009090"><font size=4px>〔地理志，穰縣，屬南陽郡。〕</font></font><font size=4px>大破之。岑與數騎走東陽，與秦豐合；豐以女妻之。</font><font size=4px color="#009090"><font size=4px>〔走，音奏。妻，七細翻。〕</font></font><font size=4px>建義大將軍朱祜率祭遵等與岑戰於東陽，破之；</font><font size=4px color="#009090"><font size=4px>〔賢曰：東陽，聚名也；故城在今鄧州南。臨淮郡復有東陽縣，非此地也。余據郡國志，南陽淯陽縣有東陽聚。〕</font></font><font size=4px>岑走歸秦豐。祜遂南與岑彭等軍合。

 　　延岑護軍鄧仲況擁兵據陰縣，</font><font size=4px color="#009090"><font size=4px>〔賢曰：陰縣，屬南陽郡；故城在今襄州穀城縣界北。水經註：沔水南逕穀城東，又南過陰縣西。宋白曰：今光化軍，本陰縣地。〕</font></font><font size=4px>而劉歆孫龔為其謀主。前侍中扶風蘇竟以書說之，</font><font size=4px color="#009090"><font size=4px>〔前此帝嘗用竟為侍中。說，輸芮翻。〕</font></font><font size=4px>仲況與龔降。竟終不伐其功，隱身樂道，壽終於家。</font><font size=4px color="#009090"><font size=4px>〔樂，音洛。〕</font></font><font size=4px>

 　　秦豐拒岑彭於鄧，</font><font size=4px color="#009090"><font size=4px>〔地理志，鄧縣，屬南陽郡；春秋之鄧國也。〕</font></font><font size=4px>秋，七月，彭擊破之。進圍豐於黎丘，別遣積弩將軍傅俊將兵徇江東，揚州悉定。

 　　蓋延圍睢陽百日，劉永、蘇茂、周建突出，將走酇；</font><font size=4px color="#009090"><font size=4px>〔此沛郡之酇縣也。賢曰：今亳州縣；音在何翻。〕</font></font><font size=4px>延追擊之急，永將慶吾斬永首降。</font><font size=4px color="#009090"><font size=4px>〔姓譜：齊大夫慶氏之後。〕</font></font><font size=4px>蘇茂、周建奔垂惠，</font><font size=4px color="#009090"><font size=4px>〔郡國志：沛郡山桑縣有垂惠聚。賢曰：在今亳州山桑縣西北，一名禮城。杜佑通典曰：垂惠聚在亳州蒙城縣西北。〕</font></font><font size=4px>共立永子紆為梁王。佼彊奔保西防。</font><font size=4px color="#009090"><font size=4px>〔佼，古巧翻，又音鹈。〕</font></font><font size=4px>

 　　冬，十月，壬申，上幸舂陵，祠園廟。</font><font size=4px color="#009090"><font size=4px>〔舂陵節侯以下四世園廟也。〕</font></font><font size=4px>

 　　耿弇從容言於帝，</font><font size=4px color="#009090"><font size=4px>〔從，千容翻。〕</font></font><font size=4px>自請北收上谷兵未發者，定彭寵於漁陽，取張豐於涿郡，還收富平、獲索，東攻張步，以平齊地。帝壯其意，許之。

 　　帝謂太中大夫來歙曰：</font><font size=4px color="#009090"><font size=4px>〔姓譜：郲，子姓，商之支孫，食采於郲，因以為氏； 後避難去邑。漢功臣表有軑侯來蒼。歙，許及翻。〕</font></font><font size=4px>「今西州未附，</font><font size=4px color="#009090"><font size=4px>〔西州，謂隗囂也。〕</font></font><font size=4px>子陽稱帝，</font><font size=4px color="#009090"><font size=4px>〔子陽，公孫述字。〕</font></font><font size=4px>道里阻遠，諸將方務關東，思西州方 略，未知，未知所在。」</font><span class="h"><font size=4px>【章：十二行本「在」下有「奈何」二字；乙十一行本同；孔本同；張校同。】</font></font><font size=4px>歙曰：「臣嘗與隗囂相遇長安。其人始起，以漢為名。</font><font size=4px color="#009090"><font size=4px>〔事見三十九卷更始元年。〕</font></font><font size=4px>臣願得奉威命，開以丹青之信，</font><font size=4px color="#009090"><font size=4px>〔揚子曰：聖人之言，炳若丹青。〕</font></font><font size=4px>囂必束手自歸；則述自亡之勢，不足圖也！」帝然之，始令歙使於囂。</font><font size=4px color="#009090"><font size=4px>〔使，疏吏翻；下同。〕</font></font><font size=4px>囂既有功於漢，又受鄧禹爵署，</font><font size=4px color="#009090"><font size=4px>〔事見上卷元年。〕</font></font><font size=4px>其腹心議者多勸通使京師，囂乃奉奏詣闕。帝報以殊禮，言稱字，用敵國之儀，所以慰藉之甚厚。</font><font size=4px color="#009090"><font size=4px>〔賢曰：慰，安也。藉，薦也。言安慰而薦藉之也。〕</font></font><font size=4px>

 　　四年（戊子、二八）

 　　正月，甲申，大赦。

 　　二月，壬子，上行幸懷；壬申，還雒陽。

 　　延岑復寇順陽；</font><font size=4px color="#009090"><font size=4px>〔郡國志，順陽縣屬南陽郡。順水東南入蔡。括地志：順陽故城，在鄧州穰縣西三十里，楚之郇邑也。復，扶又翻；下同。〕</font></font><font size=4px>遣鄧禹將兵擊破之。岑奔漢中；公孫述以岑為大司馬，封汝寧王。

 　　田戎聞秦豐破，恐懼，欲降。</font><font size=4px color="#009090"><font size=4px>〔降，戶江翻；下同。〕</font></font><font size=4px>其妻兄辛臣圖彭寵、張步、董憲、公孫述等所得郡國以示戎曰：「雒陽地如掌耳，</font><font size=4px color="#009090"><font size=4px>〔如掌，喻其狹也。〕</font></font><font size=4px>不如且按甲以觀其變。」戎曰：「以秦王之強，猶為征南所圍，吾降決矣！」</font><font size=4px color="#009090"><font size=4px>〔岑彭時為征南大將軍，故戎云然。〕</font></font><font size=4px>乃留辛臣使守夷陵，自將兵沿江泝沔上黎丘。</font><font size=4px color="#009090"><font size=4px>〔自夷陵沿江而下，至沔口；自沔口泝沔而上，可至黎丘也。上，時掌翻。〕</font></font><font size=4px>辛臣於後盜戎珍寶，從間道先降於岑彭，</font><font size=4px color="#009090"><font size=4px>〔間，古莧翻。〕</font></font><font size=4px>而以書招戎曰：「宜以時降，無拘前計！」戎疑臣賣己，灼龜卜，降兆中坼，</font><font size=4px color="#009090"><font size=4px>〔周禮菙氏：凡卜，以明火爇燋，吹其焌，契以授卜師。鄭玄曰：燋焌，用荊菙之類。兆者，灼龜，發於火，其形可占者。菙，時髓翻。燋，哉約翻。焌，音俊，又子寸翻。〕</font></font><font size=4px>遂復反，與秦豐合；岑彭擊破之，戎亡歸夷陵。

 　　 夏，四月，丁巳，上行幸鄴；己巳，幸臨平，</font><font size=4px color="#009090"><font size=4px>〔賢曰：縣名，屬鉅鹿郡，故城在今定州鼓城縣東南。〕</font></font><font size=4px>遣吳漢、陳俊、王梁擊破五校於臨平。鬲縣五姓共逐守長，據 城而反；</font><font size=4px color="#009090"><font size=4px>〔賢曰：鬲縣屬平原郡，故城在今德州西北。五姓，蓋當土強宗豪右。鬲，音革。余謂守長者，守鬲縣長，非正官也。長，知兩翻；下同。〕</font></font><font size=4px>諸將爭欲攻之。吳漢曰：「使鬲反者，守長罪也。敢輕冒進兵者斬！」乃移檄告郡使收守長，而使人謝；城中五姓大喜，即相率降。諸將乃服，曰：「不戰而下城，非眾所及也！」

 　　五月，上幸元氏；辛巳，幸盧奴，將親征彭寵。伏湛諫曰：「今兗、豫、青、冀，中國之都，而寇賊從橫，未及從化。</font><font size=4px color="#009090"><font size=4px>〔從，子容翻。〕</font></font><font size=4px>漁陽邊外荒耗，</font><font size=4px color="#009090"><font size=4px>〔邊外者，邊於外夷也。〕</font></font><font size=4px>豈足先圖！陛下捨近務遠，棄易求難，</font><font size=4px color="#009090"><font size=4px>〔易，以豉翻。〕</font></font><font size=4px>誠臣之所惑也！」上乃還。

 　　帝遣建議</font><span class="h"><font size=4px>【章：十二行本「議」作「義」；乙十一行本同；孔本同。】</font></font><font size=4px>大將軍朱祜、建威大將軍耿弇、征虜將軍祭遵、</font><font size=4px color="#009090"><font size=4px>〔祭，側界翻。〕</font></font><font size=4px>驍騎將軍劉喜討張豐於涿郡。祭遵先至，急攻豐；禽之。初，豐好方術，有道士言豐當為天子，</font><font size=4px color="#009090"><font size=4px>〔西都有方士，東都因稱為道士。好，呼到翻。〕</font></font><font size=4px>以五綵囊裹石繫豐肘，云「石中有玉璽」。豐信之，遂反。既執，當斬，猶曰「肘石有玉璽」。傍人為椎破之，</font><font size=4px color="#009090"><font size=4px>〔為，于偽翻；下同。〕</font></font><font size=4px>豐乃知被詐，仰天嘆曰：「當死無恨！」

 　　上詔耿弇進擊彭寵。弇以父況與寵同功，</font><font size=4px color="#009090"><font size=4px>〔況與寵同有助漢之功，事見上卷、三十九卷更始二年。〕</font></font><font size=4px>又兄弟無在京師者，不敢獨進，求詣雒陽。詔報曰：「將軍舉宗為國，功效尤著，何嫌何疑，而欲求徵！」況聞之，更遣弇弟國入侍。時祭遵屯良鄉，劉喜屯陽鄉，</font><font size=4px color="#009090"><font size=4px>〔賢曰：良鄉、陽鄉，皆縣名，並屬涿郡。陽鄉故城，在今幽州故安縣西北。宋白曰：良鄉，在燕為中都，漢為良鄉縣。〕</font></font><font size=4px>彭寵引匈奴兵欲擊之，耿況使其子舒襲破匈奴兵，斬兩王，寵乃退走。

 　　秋，七月，丁亥，上幸譙，</font><font size=4px color="#009090"><font size=4px>〔考異曰：袁紀，「六月幸譙」，今從范書。〕</font></font><font size=4px>遣捕虜將軍馬武、騎都尉王霸圍劉紆、周建於垂惠。

 　　董憲將賁休以蘭陵降；</font><font size=4px color="#009090"><font size=4px>〔賢曰：前書賁赫，音肥。今姓作賁，音奔。蘭陵縣，屬東海郡；故城在今沂州丞縣東。〕</font></font><font size=4px>憲聞之，自郯圍之。</font><font size=4px color="#009090"><font size=4px>〔賢曰：郯縣，屬東海郡；故城在今泗州下邳縣東北。郯，音談。〕</font></font><font size=4px>蓋延及平狄將軍山陽龐萌在楚，</font><font size=4px color="#009090"><font size=4px>〔楚，彭城也。〕</font></font><font size=4px>請往救之。帝敕曰：「可直往擣郯，</font><font size=4px color="#009090"><font size=4px>〔賢曰：擣，擊也。余謂擣，擣虛也；此兵法所謂攻其必救也。〕</font></font><font size=4px>則蘭陵自解。」延等以賁休城危，遂先赴之。憲逆戰而陽敗退，延等因拔圍入城。明日，憲大出兵合圍；延等懼，遽出突走，因往攻郯。帝讓之曰：「間欲先赴郯者，以其不意故耳！今既奔走，賊計已立，圍豈可解乎！」延等至郯，果不能克；而董憲遂拔蘭陵，殺賁休。

 　　王莽末，天下亂，臨淮大尹河南侯霸獨能保全其郡。</font><font size=4px color="#009090"><font size=4px>〔郡國志：臨淮郡在雒陽東千四百里。〕</font></font><font size=4px>帝徵霸會壽春，拜尚書令。時朝廷無故典，又少舊臣，</font><font size=4px color="#009090"><font size=4px>〔少，詩沼翻。〕</font></font><font size=4px>霸明習故事，收錄遺文，條奏前世善政法度，施行之。

 　　隗囂使馬援往觀公孫述。援素與述同里閈，相善，</font><font size=4px color="#009090"><font size=4px>〔援與述皆茂陵人。說文曰：閈，閭也，侯旰翻。〕</font></font><font size=4px>以為既至，當握手歡如平生；而述盛陳陛衛以延援入，交拜禮畢，使出就館。更為援制都布單衣﹑</font><font size=4px color="#009090"><font size=4px>〔何承天纂文曰：都、致、錯、履、無極，皆布名。方言曰：襌衣，江、淮、南楚之間謂之褋，關之東西謂之襌衣。為，于偽翻。〕</font></font><font size=4px>交讓冠，會百官於宗廟中，立舊交之位，述鸞旗、旄騎，</font><font size=4px color="#009090"><font size=4px>〔鸞旗註見十三卷文帝元年。旄騎，旄頭騎也。秦穆公伐南山大梓，有一青牛出走，入豐水中；其後牛出豐水中，使騎擊之，不勝；有騎墮地復上，髮解，牛畏之，入不出：故置旄頭騎以前驅。〕</font></font><font size=4px>警蹕就車，磬折而入，</font><font size=4px color="#009090"><font size=4px>〔賢曰：磬折，屈身如磬之曲折，敬也。孔穎達曰：磬折者，屈身如磬之折殺。按考工記云：磬氏為磬，倨句一矩有半。鄭云：必先度一矩為句，一矩為股，而求其弦。既以一矩有半觸其弦，則磬之倨句也。是磬之折殺，其形必曲，人之倚式亦當然也。〕</font></font><font size=4px>禮饗官屬甚盛，欲授援以封侯大將軍位。賓客皆樂留，</font><font size=4px color="#009090"><font size=4px>〔樂，音洛。〕</font></font><font size=4px>援曉之曰：「天下雌雄未定，公孫不吐哺走迎國士，</font><font size=4px color="#009090"><font size=4px>〔周公一飯三吐哺以下天下之士。〕</font></font><font size=4px>與圖成敗，反修飾邊幅，</font><font size=4px color="#009090"><font size=4px>〔賢曰：言若布帛修整其邊幅也。〕</font></font><font size=4px>如偶人形，此子何足久稽天下士乎！」</font><font size=4px color="#009090"><font size=4px>〔稽，留也。〕</font></font><font size=4px>因辭歸，謂囂曰：「子陽，井底蛙耳，</font><font size=4px color="#009090"><font size=4px>〔言志識褊狹，如坎井之蛙。〕</font></font><font size=4px>而妄自尊大！不如專意東方。」</font><font size=4px color="#009090"><font size=4px>〔東方，謂雒陽也。〕</font></font><font size=4px>

 　　囂乃使援奉書雒陽。援初到，良久，中黃門引入。</font><font size=4px color="#009090"><font size=4px>〔中黃門，宦者也；屬少府。〕</font></font><font size=4px>帝在宣德殿南廡下，</font><font size=4px color="#009090"><font size=4px>〔廡，音武，堂下周屋也。〕</font></font><font size=4px>但幘，坐，迎笑，</font><font size=4px color="#009090"><font size=4px>〔董巴曰：古者有冠無幘，其戴也加首有頍，所以安物。詩曰：有頍者弁，謂此也。秦加武將首飾為絳袙，其後稍稍作顏題。漢興，續其顏，郤摞之，施巾連題，卻覆之，今喪幘是其制也，名之曰幘。幘者，頭首嚴賾也。至孝文，乃高顏題，續之為耳，崇其巾為屋，合後施收，貴賤皆服之。蔡邕曰：幘，古者卑賤執事不冠者之所服。元帝額有壯髮，不欲使人見，始進幘服之。〕</font></font><font size=4px>謂援曰：「卿遨遊二帝間；今見卿，使人大凓。」援頓首辭謝，因曰：「當今之世， 非但君擇臣，臣亦擇君矣！臣與公孫述同縣，少相善；</font><font size=4px color="#009090"><font size=4px>〔少，詩照翻。〕</font></font><font size=4px>臣前至蜀，述陛戟而後進臣。</font><font size=4px color="#009090"><font size=4px>〔陛戟，謂衛者持戟俠陛也。〕</font></font><font size=4px>臣今遠來，陛下何知非刺客姦 人，而簡易若是！」帝復笑曰：「卿非刺客，顧說客耳。」</font><font size=4px color="#009090"><font size=4px>〔說，去聲。〕</font></font><font size=4px>援曰：「天下反覆，盜名字者不可勝數；</font><font size=4px color="#009090"><font size=4px>〔盜名字，謂僭竊位號，稱帝稱王也。易，以豉翻。復，扶又翻。說，輸芮翻。勝，音升。〕</font></font><font size=4px>今見陛下恢廓大度，同符高祖，乃知帝王自有真也。」

 　　公孫述聚兵數十萬人，積糧漢中；又造十層樓船，多刻天下牧守印章。</font><font size=4px color="#009090"><font size=4px>〔守，式又翻。〕</font></font><font size=4px>遣將軍李育、程烏</font><span class="h"><font size=4px>【張：「烏」作「焉」，下同。】</font></font><font size=4px>將數萬眾出屯陳倉，就呂鮪，將徇輔；馮異迎擊，大破之，育、烏俱奔漢中。</font><font size=4px color="#009090"><font size=4px>〔考異曰：公孫述傳：「使李育、程烏與呂鮪徇三輔。三年，馮異擊鮪、育於陳倉，大敗之。」按本紀，「四年，馮與述將程焉戰陳倉，破之。」馮異傳亦在今年。蓋述傳誤以「四年」為「三年」，「焉」作「烏」耳。〕</font></font><font size=4px>異還，擊破呂鮪，營保降者甚眾。

 　　是時，隗囂遣兵佐異有功，遣使上狀，帝報以手書曰：「慕樂德義，思相結納。</font><font size=4px color="#009090"><font size=4px>〔樂，音洛。〕</font></font><font size=4px>昔文王三分，猶服事殷，</font><font size=4px color="#009090"><font size=4px>〔孔子曰：三分天下有其二，以服事殷，周之德可謂至德也已矣！〕</font></font><font size=4px>但駑馬、鉛刀，不可強扶，</font><font size=4px color="#009090"><font size=4px>〔賢曰：周禮：校人掌六馬；駑馬，最下者也。說文：鉛，青金也，似錫而色青。言駑馬、鉛刀，不可強扶而用也。強，其兩翻。〕</font></font><font size=4px>數蒙伯樂一顧之價。</font><font size=4px color="#009090"><font size=4px>〔戰國策，蘇代謂淳于髡曰：人有賣駿馬者，比三旦立於市，市人莫之知；往見伯樂曰：臣有駿馬，欲賣之，比三旦立市，市人莫與言，願子還而視之，去而顧之。臣請獻一朝之價。伯樂如其言，一旦而價十倍也。數，所角翻。樂，音洛。〕</font></font><font size=4px>將軍南拒公孫之兵，北御羌、胡之亂，</font><font size=4px color="#009090"><font size=4px>〔御，讀曰禦。〕</font></font><font size=4px>是以馮異西征，得以數千百人躑躅三輔。</font><font size=4px color="#009090"><font size=4px>〔賢曰：躑躅，猶踟躕也。毛晃曰：躑躅，跳也。躑，直炙翻。躅，直錄翻。〕</font></font><font size=4px>微將軍之助，則咸陽已為他人禽矣！如令子陽到漢中，三輔願因將軍兵馬，鼓旗相當。儻肯如言，即智士計功割地之秋也！</font><font size=4px color="#009090"><font size=4px>〔賢曰：秋，一歲中功成之時，故舉以為言。〕</font></font><font size=4px>管仲曰：『生我者父母，成我者鮑子。』</font><font size=4px color="#009090"><font size=4px>〔賢曰：事見史記。〕</font></font><font size=4px>自今以後，手書相聞，勿用傍人間構之言。」</font><font size=4px color="#009090"><font size=4px>〔間，古莧翻；下同。〕</font></font><font size=4px>其後公孫述數遣將間出，囂輒與馮異合勢，共摧挫之。述遣使以大司空、扶安王印綬授囂；</font><font size=4px color="#009090"><font size=4px>〔扶安，謂相扶助而安也。〕</font></font><font size=4px>囂斬其使，出兵擊之，以故蜀兵不復北出。</font><font size=4px color="#009090"><font size=4px>〔復，扶又翻。〕</font></font><font size=4px>

 　　泰山豪傑多與張步連兵。吳漢薦強弩大將軍陳俊為泰山太守，擊破步兵，遂定泰山。</font><font size=4px color="#009090"><font size=4px>〔郡國志：泰山郡在雒陽東千四百里。〕</font></font><font size=4px>

 　　五年（己丑、二九）

 　　春，正月，癸巳，車駕還宮。

 　　帝使來歙持節送馬援歸隴右。</font><font size=4px color="#009090"><font size=4px>〔考異曰：袁紀曰：「援與拒蜀侯國遊先俱奉使，遊先至長安，為仇家所殺；其弟為囂雲旗將軍。來歙恐其怨恨，與援俱還長安。」按囂使被殺者，周遊也，不在此時。〕</font></font><font size=4px>隗囂與援共臥起，問以東 方事，曰：「前到朝廷，上引見數十，</font><font size=4px color="#009090"><font size=4px>〔東觀記曰：凡十四見。〕</font></font><font size=4px>每接燕語，自夕至旦，才明勇略，非人敵也。且開心見誠，無所隱伏，闊達多大節，略與高帝同； 經學博覽，政事文辨，前世無比。」囂曰：「卿謂何如高帝﹖」援曰：「不如也。高帝無可無不可；</font><font size=4px color="#009090"><font size=4px>〔賢曰：此論語孔子自言己之所行也。〕</font></font><font size=4px>今上好吏事，</font><font size=4px color="#009090"><font size=4px>〔好，呼到翻。〕</font></font><font size=4px>動如節度，又不喜飲酒。」</font><font size=4px color="#009090"><font size=4px>〔喜，許記翻。〕</font></font><font size=4px>囂意不懌，曰：「如卿言，反復勝邪！」</font><font size=4px color="#009090"><font size=4px>〔復，扶又翻。〕</font></font><font size=4px>

 　　二月，丙午，大赦。

 　　蘇茂將五校兵救周建於垂惠。</font><font size=4px color="#009090"><font size=4px>〔校，戶教翻。〕</font></font><font size=4px>馬武為茂、建所敗，奔過王霸營，大呼求救。</font><font size=4px color="#009090"><font size=4px>〔敗，蒲邁翻。呼，火故翻。〕</font></font><font size=4px>霸曰：「賊兵盛出，必兩敗，弩力而已！」乃閉營堅壁。軍吏皆爭之，霸曰：「茂兵精銳，其眾又多，吾吏士心恐，而捕虜與吾相恃，</font><font size=4px color="#009090"><font size=4px>〔馬武為捕虜將軍。〕</font></font><font size=4px>兩軍不一，此敗道也。今閉營固守，示不相援，賊必乘勝輕進；捕虜無救，其戰自倍。</font><font size=4px color="#009090"><font size=4px>〔人各致死，則一人倍二人之力。〕</font></font><font size=4px>如此，茂眾疲勞，吾承其敝，乃可克也。」茂、建果悉出攻武，</font><font size=4px color="#009090"><font size=4px>〔悉兵而出攻也。〕</font></font><font size=4px>合戰良久，霸軍中壯士數十人斷髮請戰，</font><font size=4px color="#009090"><font size=4px>〔斷，丁管翻。〕</font></font><font size=4px>霸乃開營後，出精騎襲其背。茂、建前後受敵，驚亂敗走，霸、武各歸營。茂、建復聚兵挑戰，</font><font size=4px color="#009090"><font size=4px>〔復，扶又翻。挑，徒了翻；下 同。〕</font></font><font size=4px>霸堅臥不出，方饗士作倡樂；</font><font size=4px color="#009090"><font size=4px>〔倡，音昌。〕</font></font><font size=4px>茂雨射營中，</font><font size=4px color="#009090"><font size=4px>〔射矢如雨也。射，而亦翻。〕</font></font><font size=4px>中霸前酒樽，</font><font size=4px color="#009090"><font size=4px>〔中，竹仲翻。〕</font></font><font size=4px>霸安坐不動。軍吏皆曰：「茂前日 已破，今易擊也！」</font><font size=4px color="#009090"><font size=4px>〔易，以豉翻。〕</font></font><font size=4px>霸曰：不然，蘇茂客兵遠來，糧食不足，故數挑戰，以徼一時之勝。</font><font size=4px color="#009090"><font size=4px>〔數，所角翻。徼，堅堯翻，又一遙翻。〕</font></font><font size=4px>今閉營休士，所謂『不戰而屈人兵』者也。」</font><font size=4px color="#009090"><font size=4px>〔孫子曰：百戰百勝，非善之善者也；不戰而屈人兵，善之善者也。霸蓋引其言。〕</font></font><font size=4px>茂、建既不得戰，乃引還營。其夜，周建兄子誦反，閉城拒之：建於道死；茂奔下邳，</font><font size=4px color="#009090"><font size=4px>〔地理志，下邳縣，屬東海郡。〕</font></font><font size=4px>與董憲合；劉紆奔佼彊。

 　　乙丑，上行幸魏郡。

 　　彭寵妻數為惡夢，</font><font size=4px color="#009090"><font size=4px>〔數，所角翻。〕</font></font><font size=4px>又多見怪變；卜筮、望氣者皆言兵當從中起。寵以子后蘭卿質漢歸，不信之，</font><font size=4px color="#009090"><font size=4px>〔子后蘭卿歸，見上卷二年。質，音致。〕</font></font><font size=4px>使將兵居外，無親於中。寵齋在便室，</font><font size=4px color="#009090"><font size=4px>〔賢曰：便坐之室，非正室也。〕</font></font><font size=4px>蒼頭子密等三人</font><font size=4px color="#009090"><font size=4px>〔賢曰：秦呼民為黔首；謂奴為蒼頭者，以別於良人也。〕</font></font><font size=4px>因寵臥寐，共縛著牀，</font><font size=4px color="#009090"><font size=4px>〔著，直略翻。〕</font></font><font size=4px>告外吏云：「大王齋禁，皆使吏休。」偽稱寵命，收縛奴婢，各置一處。又以寵命呼其妻，妻入，驚曰：「奴反！」奴乃捽其頭，擊其頰。</font><font size=4px color="#009090"><font size=4px>〔捽，昨沒翻。〕</font></font><font size=4px>寵急呼曰：「趣為諸將軍辦裝！」</font><font size=4px color="#009090"><font size=4px>〔趣，讀為促。賢曰：呼奴為將軍者，欲其赦己也。呼，火故翻。為，于偽翻。〕</font></font><font size=4px>於是兩奴將妻入取寶物，留一奴守寵。寵謂守奴曰：「若小兒，吾素所愛也。今為子密所迫劫耳！解我縛，當以女珠妻汝，</font><font size=4px color="#009090"><font size=4px>〔妻，七細翻。〕</font></font><font size=4px>家中財物皆以與若。」</font><font size=4px color="#009090"><font size=4px>〔若，亦汝也。〕</font></font><font size=4px>小奴意欲解之，視戶外，見子密聽其語，遂不敢解。於是收金玉衣物，至寵所裝之，被馬六匹，</font><font size=4px color="#009090"><font size=4px>〔被，皮義翻。加馬以鞍勒曰被馬。〕</font></font><font size=4px>使妻縫兩縑囊。昏夜後，解寵手，令作記告城門將軍云：「今遣子密等至子后蘭卿所，</font><span class="h"><font size=4px>【章：十二行本「所」下有「速開門出」四字；乙十一行本同；孔本同；張校同；退齋校同。】</font></font><font size=4px>勿稽留之。」書成，斬寵及妻頭置囊中，便持記馳出城，因以詣闕。明旦，閤門不開，官屬踰牆而入，見寵尸，驚怖。</font><font size=4px color="#009090"><font size=4px>〔怖，普布翻。〕</font></font><font size=4px>其尚書韓立等共立寵子午為王，國師韓利斬午首詣祭遵降，</font><font size=4px color="#009090"><font size=4px>〔國師，以寵所；署置也，蓋遵王莽之制。〕</font></font><font size=4px>夷其宗族。帝封子密為不義侯。

 　　權德輿議曰：伯通之叛命，</font><font size=4px color="#009090"><font size=4px>〔伯通，彭寵字也。〕</font></font><font size=4px>子密之戕君，同歸于亂，罪不相蔽，宜各致於法，昭示王度；</font><font size=4px color="#009090"><font size=4px>〔王度，猶言王法也。〕</font></font><font size=4px>反乃爵於五等，又以『不義』為名。且舉以不義，莫可侯也；此而可侯，漢爵為不足勸矣。春秋書齊豹盜、三叛人名之義，</font><font size=4px color="#009090"><font size=4px>〔衛司寇齊豹以私怨殺衛侯之兄孟縶，春秋書之曰盜。三叛人名，謂襄二十一年，邾庶其以漆、閭丘來奔；昭五年，莒牟夷以牟婁及防茲來奔；哀十四年，小邾射以句繹來奔。句，音鉤。〕</font></font><font size=4px>無乃異於是乎！

 　　帝以扶風郭伋為漁陽太守。</font><font size=4px color="#009090"><font size=4px>〔郡國志：漁陽郡，在雒陽東北二千里。〕</font></font><font size=4px>伋承離亂之後，養民訓兵，開示威信，盜賊銷散，匈奴遠迹；在職五年，戶口增倍。

 　　帝使光祿大夫樊宏持節迎耿況於上谷，</font><font size=4px color="#009090"><font size=4px>〔郡國志：上谷郡，在雒陽東北二千里。〕</font></font><font size=4px>曰：「邊郡寒苦，不足久居。」況至京師，賜甲第，奉朝請，封牟平侯。</font><font size=4px color="#009090"><font size=4px>〔地理志，牟平縣，屬東萊郡；唐、宋屬登州。宋白曰：牟平縣以在牟山之陽，其地平坦，故曰牟平。漢牟平故城，在今黃縣東百三十里。朝，直遙翻。請，音才性翻，又如字。〕</font></font><font size=4px>

 　　吳漢率耿弇、王常擊富平、獲索賊於平原，</font><font size=4px color="#009090"><font size=4px>〔郡國志：平原郡，在雒陽北一千三百里。〕</font></font><font size=4px>大破之；追討餘黨，至勃海，</font><font size=4px color="#009090"><font size=4px>〔郡國志：勃海郡在雒陽北一千六百里。〕</font></font><font size=4px>降者四萬餘人。上因詔弇進討張步。

 　　平敵將軍龐萌，為人遜順，</font><font size=4px color="#009090"><font size=4px>〔前作「平狄將軍」。〕</font></font><font size=4px>帝信愛之，常稱曰：「可以託六尺之孤，寄百里之命者，</font><font size=4px color="#009090"><font size=4px>〔論語孔子之言。呂與叔曰：託六尺之孤，謂輔幼主；寄百里之命，謂為諸侯。〕</font></font><font size=4px>龐萌是也。」使與蓋延共擊董憲。時詔書獨下延而不及萌，</font><font size=4px color="#009090"><font size=4px>〔下，遐稼翻。〕</font></font><font size=4px>萌以為延譖己，自疑，遂反襲延軍，破之；</font><font size=4px color="#009090"><font size=4px>〔考異曰：東觀記、漢書皆云：「萌攻延；延與戰，破之。詔書勞延曰：『龐萌一夜反畔，相去不遠，營壁不堅，殆令人齒欲相擊；而將軍有不可動之節，吾甚美之。』」延傳言「僅而得免」，與彼不同，今從延傳。〕</font></font><font size=4px>與董憲連和，自號東平王，屯桃鄉之北。</font><font size=4px color="#009090"><font size=4px>〔東平國任城縣有桃鄉。賢曰：故城在今兗州龔丘縣西北。〕</font></font><font size=4px>帝聞之，大怒，自將討萌，與諸將書曰：「吾嘗</font><span class="h"><font size=4px>【章：十二行本「嘗」作「常」；乙十一行本同；孔本同。】</font></font><font size=4px>以龐萌為社稷之臣，將軍得無笑其言乎！老賊當族，其各厲兵馬，會睢陽！」</font><font size=4px color="#009090"><font size=4px>〔睢陽，梁國都。郡國志：在雒陽東南八百五十里。〕</font></font><font size=4px>

 　　龐萌攻破彭城，將殺楚郡太守孫萌。</font><font size=4px color="#009090"><font size=4px>〔郡國志：楚郡在雒陽東千二百二十里。考異曰：袁紀作「楚相孫萌」，今從范書。〕</font></font><font size=4px>郡吏劉平伏太守身上，號泣請代其死，身被七創；</font><font size=4px color="#009090"><font size=4px>〔號，戶刀翻；下同。被，皮義翻。創，初良翻。〕</font></font><font size=4px>龐萌義而捨之。太守已絕復蘇，</font><font size=4px color="#009090"><font size=4px>〔孔穎達曰：更息曰蘇，言氣絕而更息也。〕</font></font><font size=4px>渴求飲，平傾創血以飲之。

 　　岑彭攻拔夷陵，田戎亡入蜀，盡獲其妻子、士眾數萬人。公孫述以戎為翼江王。

 　　岑彭伐蜀，以夾川穀少，</font><font size=4px color="#009090"><font size=4px>〔夾川，猶言夾江也。江，大川也。〕</font></font><font size=4px>水險難漕，留威虜將軍馮駿軍江州，都尉田鴻軍夷陵，領軍李玄軍夷道；</font><font size=4px color="#009090"><font size=4px>〔地理志，夷道縣屬南郡。〕</font></font><font size=4px>自引兵還屯津鄉，</font><font size=4px color="#009090"><font size=4px>〔郡國志，南郡江陵縣有津鄉。賢曰：所謂江津也。〕</font></font><font size=4px>當荊州要會，喻告諸蠻夷降者，奏封其君長。

 　　隗囂問於班彪曰：「往者周亡，戰國並爭，數世然後定。意者從橫之事將復起於今乎，</font><font size=4px color="#009090"><font size=4px>〔從，子容翻。復，扶又翻。〕</font></font><font size=4px>將承運迭興，在於一人也﹖」彪曰：「周之廢興，與漢殊異。昔周爵五等，諸侯從政，</font><font size=4px color="#009090"><font size=4px>〔師古曰：言諸侯之國各自為政。〕</font></font><font size=4px>本根既微，枝葉強大，</font><font size=4px color="#009090"><font size=4px>〔本根，謂王室。枝葉，謂諸侯。〕</font></font><font size=4px>故其末流有從橫之事，勢數然也。漢承秦制，改立郡縣，主有專己之威，臣無百年之柄。至於成帝，假借外家，</font><font size=4px color="#009090"><font size=4px>〔師古曰：假，音工暇翻，又工雅翻。〕</font></font><font size=4px>哀、平短祚，國嗣三絕，故王氏擅朝，能竊號位，危自上起，傷不及下，</font><font size=4px color="#009090"><font size=4px>〔賢曰：成帝威權借於外家，是危自上起也。漢不得罪於百姓，是傷不及下也。朝，直遙翻。〕</font></font><font size=4px>是以即真之後，天下莫不引領而歎。十餘年間，中外騷擾，遠近俱發，假號雲合，咸稱劉氏，不謀同辭。方今雄桀帶州域者，皆無六國世業之資，而百姓謳吟思仰，漢必復興，已可知矣。」

 　　囂曰：「生言周、漢之勢可也，至於但見愚人習識劉氏姓號之故，而謂漢復興，疏矣！昔秦失其鹿，劉季逐而掎之，</font><font size=4px color="#009090"><font size=4px>〔師古曰：掎，偏持其足也；居蟻翻。〕</font></font><font size=4px>時民復知漢乎﹖」彪乃為之著王命論以風切之，</font><font size=4px color="#009090"><font size=4px>〔為，于偽翻。風，讀曰諷。〕</font></font><font size=4px>曰：「昔堯之禪舜曰：『天之曆數在爾躬。』舜亦以命禹。</font><font size=4px color="#009090"><font size=4px>〔論語所載。〕</font></font><font size=4px>洎于稷、契，咸佐唐、虞，至湯、武而有天下。</font><font size=4px color="#009090"><font size=4px>〔洎，其冀翻。契，息列翻。〕</font></font><font size=4px>劉氏承堯之祚，堯據火德而漢紹之，有赤帝子之符，</font><font size=4px color="#009090"><font size=4px>〔事見七卷秦二世元年。〕</font></font><font size=4px>故為鬼神所福饗，天下所歸往。由是言之，未見運世無本，功德不紀，</font><font size=4px color="#009090"><font size=4px>〔師古曰：不紀，言不為人所記。〕</font></font><font size=4px>而得屈起在此位者也！</font><font size=4px color="#009090"><font size=4px>〔屈起，特起也。屈，求勿翻。〕</font></font><font size=4px>俗見高祖興於布衣，不達其故，至比天下於逐鹿，幸捷而得之。不知神器有命，不可以智力求也。</font><font size=4px color="#009090"><font size=4px>〔劉德曰：神器，璽也。李奇曰：帝王賞罰之柄也。師古曰：李說是也。仲馮曰：神器，「聖人之大寶曰位」是也。〕</font></font><font size=4px>悲夫，此世所以多亂臣賊子者也！夫餓饉流隸，</font><font size=4px color="#009090"><font size=4px>〔師古曰：隸，賤隸。〕</font></font><font size=4px>飢寒道路，所願不過一金，然終轉死溝壑，何則﹖貧窮亦有命也。況乎天子之貴，四海之富，神明之祚，可得而妄處哉！</font><font size=4px color="#009090"><font size=4px>〔處，昌呂翻。〕</font></font><font size=4px>故雖遭罹阨會，竊其權柄，勇如信、布，強如梁、籍，</font><font size=4px color="#009090"><font size=4px>〔謂項梁、項籍也。〕</font></font><font size=4px>成如王莽，然卒潤鑊伏質，</font><font size=4px color="#009090"><font size=4px>〔師古曰：質，鍖也。伏於鍖上而斬之也。卒，子恤翻。〕</font></font><font size=4px>亨醢分裂；</font><font size=4px color="#009090"><font size=4px>〔亨，與烹同。〕</font></font><font size=4px>又況幺麼尚不及數子，</font><font size=4px color="#009090"><font size=4px>〔師古曰：幺麼，皆微小之稱也。幺，音一堯翻。麼，音莫可翻。〕</font></font><font size=4px>而欲闇奸天位者虖！</font><font size=4px color="#009090"><font size=4px>〔奸，音干。〕</font></font><font size=4px>昔陳嬰之母以嬰家世貧賤，卒富貴不祥，止嬰勿王；</font><font size=4px color="#009090"><font size=4px>〔卒，讀曰猝。事見八卷秦二世二年。〕</font></font><font size=4px>王陵之母知漢王必得天下，伏劍而死，以固勉陵。</font><font size=4px color="#009090"><font size=4px>〔事見九卷高祖元年。〕</font></font><font size=4px>夫以匹婦之明，猶能推事理之致，探禍福之機，而全宗祀於無窮，垂策書於春秋，</font><font size=4px color="#009090"><font size=4px>〔師古曰：凡言匹夫、匹婦，謂凡庶之人。春秋，史書記事之總稱。〕</font></font><font size=4px>而況大丈夫之事虖！是故窮達有命，吉凶由人，嬰母知廢，陵母知興，審此二者，帝王之分決矣。</font><font size=4px color="#009090"><font size=4px>〔分，扶問翻；下同。〕</font></font><font size=4px>加之高祖寬明而仁恕，知人善任使，當食吐哺，納子房之策；拔足揮洗，揖酈生之說；舉韓信於行陳，</font><font size=4px color="#009090"><font size=4px>〔洗，息典翻。行，戶剛翻。陳，讀曰陣。〕</font></font><font size=4px>數陳平於亡命；</font><font size=4px color="#009090"><font size=4px>〔事並見高帝紀。〕</font></font><font size=4px>英雄陳力，群策畢舉，此高祖之大略所以成帝業也。若乃靈瑞符應，其事甚眾，故淮陰、留侯謂之天授、非人力也。英雄誠知覺寤，超然遠覽，淵然深識，收陵、嬰之明分，絕信、布之覬覦，</font><font size=4px color="#009090"><font size=4px>〔覬，音冀。覦，音俞。〕</font></font><font size=4px>距逐鹿之瞽說，審神器之有授，毋貪不可冀，為二母之所笑，則福祚流于子孫，天祿其永終矣！」囂不聽。彪遂避地河西；竇融以為從事，</font><font size=4px color="#009090"><font size=4px>〔漢制，將軍府及司隸、刺史、郡守皆有從事。〕</font></font><font size=4px>甚禮重之。彪遂為融畫策，</font><font size=4px color="#009090"><font size=4px>〔為，于偽翻。〕</font></font><font size=4px>使之專意事漢焉。

 　　初，竇融等聞帝威德，心欲東向，以河西隔遠，未能自通，乃從隗囂受建武正朔；囂皆假其將軍印綬。囂外順人望，內懷異心，使辯士張玄說融等曰：「更始事己成，尋復亡滅，</font><font size=4px color="#009090"><font size=4px>〔說，輸芮翻。復，扶又翻。〕</font></font><font size=4px>此一姓不再興之效也！今即所有主，便相係屬，一旦拘制，自令失柄，後有危敗，雖悔無及。方今豪桀競逐，雌雄未決，當各據土宇，與隴、蜀合從，</font><font size=4px color="#009090"><font size=4px>〔從，子容翻。〕</font></font><font size=4px>高可為六國，下不失尉佗。」</font><font size=4px color="#009090"><font size=4px>〔尉佗事見十二卷高帝十一年。佗，徒何翻。〕</font></font><font size=4px>融等召豪桀議之，其中識者皆曰：「今皇帝姓名見於圖書，</font><font size=4px color="#009090"><font size=4px>〔見，賢遍翻。〕</font></font><font size=4px>自前世博物道術之士谷子雲、夏賀良等皆言漢有再受命之符，</font><font size=4px color="#009090"><font size=4px>〔谷永書見三十一卷成帝永始二年。夏賀良事見三十三卷哀帝建元二年。〕</font></font><font size=4px>故劉子駿改易名字，冀應其占。</font><font size=4px color="#009090"><font size=4px>〔劉歆改名事見三十三卷成帝綏和二年。歆，字子駿，意在改名之後。〕</font></font><font size=4px>及莽末，西門君惠謀立子駿，事覺被殺，出謂觀者曰：『讖文不誤，劉秀真汝主也！』</font><font size=4px color="#009090"><font size=4px>〔事見三十九卷更始元年。讖，楚譖翻。〕</font></font><font size=4px>此皆近事暴著，</font><font size=4px color="#009090"><font size=4px>〔暴，步木翻。毛 晃曰：顯示也；又如字，義同。〕</font></font><font size=4px>眾所共見者也。況今稱帝者數人，而雒陽土地最廣，甲兵最強，號令最明，觀符命而察人事，他姓殆未能當也！」眾議或同或異。

 　　融遂決策東向，遣長史劉鈞等奉書詣雒陽。</font><font size=4px color="#009090"><font size=4px>〔時眾推融為大將軍，故置長史。〕</font></font><font size=4px>先是，帝亦發使遺融書以招之，</font><font size=4px color="#009090"><font size=4px>〔先，悉薦翻。遺，于季翻。〕</font></font><font size=4px>遇鈞於道，即與俱還。帝見鈞歡甚，禮饗畢，乃遣令還，賜融璽書曰：「今益州有公孫子陽，天水有隗將軍。方蜀、漢相攻，權在將軍，舉足左右，便有輕重。</font><font size=4px color="#009090"><font size=4px>〔言左投則蜀重，右投則漢重也。〕</font></font><font size=4px>以此言之，欲相厚豈有量哉！欲遂立桓、文，輔微國，當勉卒功業；欲三分鼎足，連衡合從，亦宜以時定。</font><font size=4px color="#009090"><font size=4px>〔開兩說以觀融去就。量，音良。卒，子恤翻。衡，讀曰橫。從，子容翻。〕</font></font><font size=4px>天下未并，吾與爾絕域，非相吞之國。今之議者，必有任囂教尉佗制七郡之計。</font><font size=4px color="#009090"><font size=4px>〔事見十二卷高帝十一年。賢曰：七郡，蒼梧、鬱林、合浦、交趾、九真、南海、日南也。余謂尉佗之時未置七郡，光武據後來置郡言之。〕</font></font><font size=4px>王者有分土，無分民，</font><font size=4px color="#009090"><font size=4px>〔分，扶問翻。〕</font></font><font size=4px>自適己事而已。」因授融為涼州牧。璽書至河西，河西皆驚，以為天子明見萬里之外。

 　　董憲與劉紆、蘇茂、佼彊去下邳，還蘭陵，使茂、彊助龐萌圍桃城。</font><font size=4px color="#009090"><font size=4px>〔桃城，即桃鄉之城也。賢曰：在今兗州任城縣北。〕</font></font><font size=4px>帝時幸蒙，聞之，乃留輜重，</font><font size=4px color="#009090"><font size=4px>〔重，直用翻。〕</font></font><font size=4px>自將輕兵晨夜馳赴。至亢父，</font><font size=4px color="#009090"><font size=4px>〔賢曰：蒙，縣名，屬梁國，故城在今宋州北。地理志，亢父縣屬東平國。師古曰：音抗甫。〕</font></font><font size=4px>或言百官疲倦，可且止宿；上不聽，復行十里，宿任城，</font><font size=4px color="#009090"><font size=4px>〔復，扶又翻。任，音壬。欲度亢父之險，故進而宿任城。〕</font></font><font size=4px>去桃城六十里。旦日，諸將請進，龐萌等亦勒兵挑戰；</font><font size=4px color="#009090"><font size=4px>〔挑，徒了翻。〕</font></font><font size=4px>帝令諸將不得出，休士養銳以挫其鋒。時吳漢等在東郡，</font><font size=4px color="#009090"><font size=4px>〔郡國志：東郡，去雒陽八百里。〕</font></font><font size=4px>馳使召之。萌等驚曰：「數百里晨夜行，以為至當戰，而堅坐任城，致人城下，真不可往也！」乃悉兵攻桃城。城中聞車駕至，眾心益固；萌等攻二十餘日，眾疲困，不能下。吳漢、王常、蓋延、王梁、馬武、王霸等皆至，帝乃率眾軍進救桃城，親自搏戰，大破之。龐萌、蘇茂、佼彊夜走從董憲。

 　　秋，七月，丁丑，帝幸沛，進幸湖陵。董憲與劉紆悉其兵數萬人屯昌慮；</font><font size=4px color="#009090"><font size=4px>〔地理志，昌慮縣，屬東海郡。宋白曰：徐州滕縣，漢蕃、昌慮二縣地。應劭註：蕃縣，即小邾國。又有邾國濫城，在今縣東南，即漢之昌慮縣也。師古曰：慮，音廬。〕</font></font><font size=4px>憲招誘五校餘賊，與之拒守建陽。</font><font size=4px color="#009090"><font size=4px>〔賢曰：建陽縣，屬東海郡；故城在今沂州丞縣北。丞，時證翻。〕</font></font><font size=4px>帝至蕃，</font><font size=4px color="#009090"><font size=4px>〔賢曰：蕃，音皮，又音婆。地理志，蕃縣，屬魯國。應劭曰：小邾國也。師古曰：白裒云：陳蕃為魯相，國人為諱，改曰皮。此說非也。郡縣之名，土俗各有別稱，不必皆依本字。杜佑通典：蕃，音反。余謂「皮」字乃傳寫「反」字之誤，當從通典。反，音孚袁翻。〕</font></font><font size=4px>去憲所百餘里，諸將請進；帝不聽，知五校乏食當退，敕各堅壁以待其敝。頃之，五校果引去。帝乃親臨，四面攻憲，三日，大破之；佼彊將其眾降，</font><font size=4px color="#009090"><font size=4px>〔降，戶江翻。〕</font></font><font size=4px>蘇茂奔張步，憲及龐萌走保郯。八月，己酉，帝幸郯，留吳漢攻之，車駕轉徇彭城、下邳。吳漢拔郯，董憲、龐萌走保胊。</font><font size=4px color="#009090"><font size=4px>〔賢曰：胊縣，屬東海郡；今海州胊山縣西有故胊城。胊，音劬。宋白曰：胊故城，在胊山縣西九十里。〕</font></font><font size=4px>劉紆不知所歸，其軍士高扈斬之以降。吳漢進圍胊。

 　　張步聞耿弇將至，使其大將軍費邑軍歷下，</font><font size=4px color="#009090"><font size=4px>〔賢曰：歷下城在今齊州歷城縣。考異曰：袁紀作「濟南王費邑」，今從耿弇傳。〕</font></font><font size=4px>又令兵屯祝阿，</font><font size=4px color="#009090"><font size=4px>〔地理志，祝阿縣，屬平原郡。賢曰：今齊州縣，故城在今山茌縣東北。天寶元年改祝阿為禹城，以縣西有禹息故城也。〕</font></font><font size=4px>別於泰山、鍾</font><span class="h"><font size=4px>【章：十二行本「鍾」作「鐘」；乙十一行本同；孔本同。下均同。】</font></font><font size=4px>城列營數十以待之。弇渡河，先擊祝阿，自旦攻城，日未中而拔之；故開圍一角，令其眾得奔歸鍾城。鍾城人聞祝阿已潰，大恐懼，遂空壁亡去。

 　　費邑分遣弟敢守巨里。</font><font size=4px color="#009090"><font size=4px>〔郡國志，濟南歷城有巨里聚。賢曰：一名巨合城，在今齊州全節縣東南。〕</font></font><font size=4px>弇進兵先脅巨里，嚴令軍中趣脩攻具，</font><font size=4px color="#009090"><font size=4px>〔趣，讀曰促。〕</font></font><font size=4px>宣敕諸部，後三日當悉力攻巨里城；陰緩生口，令得亡歸，以弇期告邑。邑至日，果自將精兵三萬餘人來救之。弇喜，謂諸將曰：「吾所以脩攻具者，欲誘致之耳。</font><font size=4px color="#009090"><font size=4px>〔誘，音酉。〕</font></font><font size=4px>野兵不擊，何以城為！」即分三千人守巨里；自引精兵上岡阪，</font><font size=4px color="#009090"><font size=4px>〔爾雅曰：山脊曰岡，坡者曰扳。上，時掌翻。〕</font></font><font size=4px>乘高合戰，大破之，臨陳斬邑；</font><font size=4px color="#009090"><font size=4px>〔陳，讀曰陣。〕</font></font><font size=4px>既而收首級以示城中，城中兇懼。</font><font size=4px color="#009090"><font size=4px>〔賢曰：兇，恐懼聲，音呼勇翻。〕</font></font><font size=4px>費敢悉眾亡歸張步。弇復收其積聚，</font><font size=4px color="#009090"><font size=4px>〔復，扶又翻。積，子賜翻。聚，才喻翻。〕</font></font><font size=4px>縱兵擊諸未下者，平四十餘營，遂定濟南。</font><font size=4px color="#009090"><font size=4px>〔郡國志：濟南郡，在雒陽東千八百里。濟，子禮翻。〕</font></font><font size=4px>

 　　時張步都劇，使其弟藍將精兵二萬守西安，</font><font size=4px color="#009090"><font size=4px>〔賢曰：西安，縣名，屬齊郡；故城在今青州臨菑縣西北。〕</font></font><font size=4px>諸郡太守合萬餘人守臨菑，</font><font size=4px color="#009090"><font size=4px>〔臨菑縣，屬齊郡。〕</font></font><font size=4px>相去四 十里。弇進軍畫中，</font><font size=4px color="#009090"><font size=4px>〔賢曰：畫中，邑名也。畫，音胡麥翻。故城在今西安城東南；有澅水，因名焉。水經註：澅水東去臨菑城十八里。〕</font></font><font size=4px>居二城之間。弇視西安城小而堅，且藍兵又精，臨菑名雖大而實易攻，</font><font size=4px color="#009090"><font size=4px>〔易，以豉翻。〕</font></font><font size=4px>乃敕諸校後五日會攻西安。</font><font size=4px color="#009090"><font size=4px>〔校，戶教翻。〕</font></font><font size=4px>藍聞之，晨夜警守。至期，夜半，弇敕諸將皆蓐食，</font><font size=4px color="#009090"><font size=4px>〔前書音義曰：未起而牀蓐中食也。〕</font></font><font size=4px>會明，至臨菑城。護軍荀梁等爭之，以為「攻臨菑，西安必救之，攻西安，臨菑不能救，不如攻西安。」弇曰：「不然，西安聞吾欲攻之，日夜為備，方自憂，何暇救人！臨菑出不意而至，必驚擾，吾攻之一日，必拔。拔臨菑，即西安孤，與劇隔絕，必復亡去，</font><font size=4px color="#009090"><font size=4px>〔復，扶又翻。〕</font></font><font size=4px>所謂『擊一而得二』者也。若先攻西安，不能卒下，</font><font size=4px color="#009090"><font size=4px>〔卒，讀曰猝。〕</font></font><font size=4px>頓兵堅城，死傷必多。縱能拔之，藍引軍還奔臨菑，并兵合勢，觀人虛實；吾深入敵地，後無轉輸，旬月之間，不戰而困矣。」遂攻臨菑；半日，拔之，入據其城。張藍聞之，懼，遂將其眾亡歸劇。

 　　弇乃令軍中無得虜掠，須張步至乃取之，以激怒步。步聞，大笑曰：「以尤來、大彤十餘萬眾，吾皆即其營而破之；今大耿兵少於彼，</font><font size=4px color="#009090"><font size=4px>〔即，就也。賢曰：弇，況之長子，故呼為大耿。少，詩沼翻。〕</font></font><font size=4px>又皆疲勞，何足懼乎！」乃與三弟藍、弘、壽及故大彤渠帥重異等兵</font><font size=4px color="#009090"><font size=4px>〔賢曰：重，姓；異，名。重，直龍翻。姓譜：南正重之後。〕</font></font><font size=4px>號二十萬，至臨菑大城東，將攻弇。弇上書曰：「臣據臨菑，深塹高壘；張步從劇縣來攻，疲勞飢渴。欲進，誘而攻之；欲去，隨而擊之。臣依營而戰，精銳百倍，以逸待勞，以實擊虛，旬日之間，步首可獲。」於是弇先出菑水上，</font><font size=4px color="#009090"><font size=4px>〔水經：淄水出泰山萊蕪縣原山東北，過臨菑縣東。〕</font></font><font size=4px>與重異遇；突騎欲縱，弇恐挫其鋒，令步不敢進，故示弱以盛其氣，乃引歸小城，陳兵於內，使都尉劉歆、泰山太守陳俊分陳於城下。</font><font size=4px color="#009090"><font size=4px>〔陳，讀曰陣；下同。〕</font></font><font size=4px>步氣盛，直攻弇營，與劉歆等合戰。弇升王宮壞臺望之，</font><font size=4px color="#009090"><font size=4px>〔賢曰：臨菑，本齊國所都，即齊王宮中有壞臺也。〕</font></font><font size=4px>視歆等鋒交，乃自引精兵以橫突步陳於東城下，大破之。飛矢中弇股，</font><font size=4px color="#009090"><font size=4px>〔中，竹仲翻。〕</font></font><font size=4px>以佩刀截之，左右無知者。至暮，罷；弇明旦復勒兵出。</font><font size=4px color="#009090"><font size=4px>〔復，扶又翻；下同。〕</font></font><font size=4px>

 　　是時帝在魯，聞弇為步所攻，自往救之。未至，陳俊謂弇曰：「劇虜兵盛，可且閉營休士，以須上來。」弇曰：「乘輿且到，</font><font size=4px color="#009090"><font size=4px>〔乘，繩證翻。〕</font></font><font size=4px>臣子當擊牛、釃酒以待百官，</font><font size=4px color="#009090"><font size=4px>〔釃，山宜翻。陸德明曰：以筐鲠酒。賢曰：濾也。〕</font></font><font size=4px>反欲以賊虜遺君父邪！」</font><font size=4px color="#009090"><font size=4px>〔遺，于季翻。〕</font></font><font size=4px>乃出兵大戰。自旦及昏，復大破之；殺傷無數，溝塹皆滿。弇知步困將退，豫置左右翼為伏以待之；</font><font size=4px color="#009090"><font size=4px>〔兩旁伏兵如鳥之舒翼。〕</font></font><font size=4px>人定時，步果引去，</font><font size=4px color="#009090"><font size=4px>〔昏後，謂之人定時。〕</font></font><font size=4px>伏兵起縱擊，追至鉅昧水上，</font><font size=4px color="#009090"><font size=4px>〔賢曰：鉅昧，水名，一名巨洋水，在今青州壽光縣西。水經註：巨洋水出朱虛縣東泰山，袁宏謂之鉅昧，王韶之以為巨蔑；北過臨胊縣東，又北過臨胊縣西，又東北過壽光縣西。昧，音莫葛翻。〕</font></font><font size=4px>八九十里，僵尸相屬，</font><font size=4px color="#009090"><font size=4px>〔屬，之欲翻。〕</font></font><font size=4px>收得輜重二千餘兩。</font><font size=4px color="#009090"><font size=4px>〔重，直用翻。兩，音亮；下同。風俗通：車一乘為一兩。箱、轅及輪兩兩而偶，故稱兩。〕</font></font><font size=4px>步還劇，兄弟各分兵散去。

 　　後數日，車駕至臨菑，自勞軍，</font><font size=4px color="#009090"><font size=4px>〔勞，力到翻。〕</font></font><font size=4px>群臣大會。帝謂弇曰：「昔韓信破歷下以開基，</font><font size=4px color="#009090"><font size=4px>〔事見十卷高祖四年。〕</font></font><font size=4px>今將軍攻祝阿以發迹，此皆齊之西界，功足相方。而韓信襲擊已降，將軍獨拔勍敵，其功又難於信也。</font><font size=4px color="#009090"><font size=4px>〔勍，渠京翻。〕</font></font><font size=4px>又，田橫亨酈生，及田橫降，高帝詔衛尉不聽為仇；</font><font size=4px color="#009090"><font size=4px>〔事見十一卷高帝五年。亨，與烹同。〕</font></font><font size=4px>張步前亦殺伏隆，</font><font size=4px color="#009090"><font size=4px>〔事見上三年。〕</font></font><font size=4px>若步來歸命，吾當詔大司徒釋其怨，又事尤相類也。將軍前在南陽，建此大策，</font><font size=4px color="#009090"><font size=4px>〔謂三年冬弇從帝幸舂陵，自請平齊也。〕</font></font><font size=4px>常以為落落難合，</font><font size=4px color="#009090"><font size=4px>〔賢曰：落落，猶疏闊也。〕</font></font><font size=4px>有志者事竟成也！」帝進幸劇。

 　　耿弇復追張步，步奔平壽，</font><font size=4px color="#009090"><font size=4px>〔賢曰：平壽，縣名，屬北海郡；故城在今青州北海縣。復，扶又翻。〕</font></font><font size=4px>蘇茂將萬餘人來救之。茂讓步曰：「以南陽兵精，延岑善戰，而耿弇走之，</font><font size=4px color="#009090"><font size=4px>〔事見上三年。〕</font></font><font size=4px>大王柰何就攻其營﹖既呼茂，不能待邪！」步曰：「負負，無可言者。」</font><font size=4px color="#009090"><font size=4px>〔賢曰：負，愧也。再言負者，愧之甚也。〕</font></font><font size=4px>帝遣使告步、茂，能相斬降者，封為列侯。</font><font size=4px color="#009090"><font size=4px>〔降，戶江翻。〕</font></font><font size=4px>步遂斬茂，詣耿弇軍門肉袒降；弇傳詣行在所，</font><font size=4px color="#009090"><font size=4px>〔傳，直戀翻。〕</font></font><font size=4px>而勒兵入據其城，</font><font size=4px color="#009090"><font size=4px>〔平壽城也。〕</font></font><font size=4px>樹十二郡旗鼓，令步兵各以郡人詣旗下，眾尚十餘萬，輜重七千餘兩，皆罷遣歸鄉里。張步三弟各自繫所在獄，詔皆赦之，封步為安丘侯，</font><font size=4px color="#009090"><font size=4px>〔地理志，安丘，侯國，屬琅邪郡；又北海郡有安丘縣。宋白曰：密州有安丘縣，古根牟國城，漢為安丘；縣有渠丘亭，故莒渠丘公所居也。〕</font></font><font size=4px>與妻子居雒陽。

 　　於是琅邪未平，</font><font size=4px color="#009090"><font size=4px>〔郡國志：琅邪郡，在雒陽東千五百里。〕</font></font><font size=4px>上徙陳俊為琅邪太守；始入境，盜賊皆散。

 　　耿弇復引兵至城陽，</font><font size=4px color="#009090"><font size=4px>〔地理志，城陽國，都莒。賢曰：城陽故城，在今沂州臨沂縣南。〕</font></font><font size=4px>降五校餘黨，</font><font size=4px color="#009090"><font size=4px>〔校，戶教翻。〕</font></font><font size=4px>齊地悉平，振旅還京師。弇為將，凡所平郡四十六，屠城三百，未嘗挫折焉。

 　　十一月，大司徒伏湛免，以侯霸為大司徒。霸聞太原閔仲叔之名而辟之，既至，霸不及政事，徒勞苦而已。</font><font size=4px color="#009090"><font size=4px>〔賢曰：勞其勤苦也。勞，音力到翻。〕</font></font><font size=4px>仲叔恨曰：「始蒙嘉命，且喜且懼。今見明公，喜懼皆去。以仲叔為不足問邪不當辟也。辟而不問，是失人也！」遂辭出，投劾而去。</font><font size=4px color="#009090"><font size=4px>〔賢曰：按罪曰劾，自投其劾狀而去也。投，猶下也。今有投辭、投牒之言也。劾，戶概翻。〕</font></font><font size=4px>

 　　初，五原人李興、隨昱、</font><font size=4px color="#009090"><font size=4px>〔姓譜：隨侯之後。又杜伯之玄孫為晉大夫，食采於隨，曰隨會。〕</font></font><font size=4px>朔方人田颯、</font><font size=4px color="#009090"><font size=4px>〔颯，音立。〕</font></font><font size=4px>代郡人石鮪、閔堪各起兵自稱將軍。匈奴單于遣使與興等和親，欲令盧芳還漢地為帝。興等引兵至單于庭迎芳；十二月，與俱入塞，都九原縣；</font><font size=4px color="#009090"><font size=4px>〔賢曰：九原，縣名，屬五原郡；故城在今勝州銀城縣。〕</font></font><font size=4px>掠有五原、朔方、雲中、定襄、鴈門五郡，並置守、令，與胡</font><span class="h"><font size=4px>【章：十二行本「胡」下有「通」字；乙十一行本同；孔本同；張校同；退齋校同。】</font></font><font size=4px>兵侵苦北邊。

 　　馮異治關中，出入三歲，上林成都。</font><font size=4px color="#009090"><font size=4px>〔賢曰：成都，言歸附之多也。史記曰：一年成邑，二年成都。治，直之翻。〕</font></font><font size=4px>人有上章言：「異威權至重，百姓歸心，號為咸陽王。「帝以章示異；異惶懼，上書陳謝。詔報曰：「將軍之於國家，義為君臣，恩猶父子，何嫌何疑，而有懼意！」

 　　隗囂矜己飾智，每自比西伯，</font><font size=4px color="#009090"><font size=4px>〔西伯，文王也。〕</font></font><font size=4px>與諸將議欲稱王。鄭興曰：「昔文王三分天下有其二，尚服事殷；</font><font size=4px color="#009090"><font size=4px>〔論語載孔子之言。〕</font></font><font size=4px>武王八百諸侯不謀同會，猶還兵待時；</font><font size=4px color="#009090"><font size=4px>〔武王觀兵孟津，諸侯不期而會者八百，皆曰：「紂可伐矣。」王曰：「汝未知天命。」乃還師。〕</font></font><font size=4px>高帝征伐累年，猶以沛公行師。今令德雖明，世無宗周之祚；威略雖振，未有高祖之功；而欲舉未可之事，昭速</font><font size=4px color="#009090"><font size=4px>〔速，不速之速，明召也。〕</font></font><font size=4px>禍患，</font><font size=4px color="#009090"><font size=4px>〔昭，明也。〕</font></font><font size=4px>無乃不可乎！」囂乃止。後又廣置職位以自尊高，鄭興曰：「夫中郎將、太中大夫、使持節官，皆王者之器，非人臣所當制也。無益於實，有損於名，非尊上之意也。」囂病之而止。</font><font size=4px color="#009090"><font size=4px>〔賢曰：病，猶難也。〕</font></font><font size=4px>

 　　時關中將帥數上書言蜀可擊之狀，</font><font size=4px color="#009090"><font size=4px>〔數，所角翻；下同。〕</font></font><font size=4px>帝以書示囂，因使擊蜀以效其信。</font><font size=4px color="#009090"><font size=4px>〔效，驗也。〕</font></font><font size=4px>囂上書，盛言三輔單弱，劉文伯在邊，</font><font size=4px color="#009090"><font size=4px>〔盧芳自稱劉文伯。〕</font></font><font size=4px>未宜謀蜀。帝知囂欲持兩端，不願天下統一，於是稍黜其禮，正君臣之儀。</font><font size=4px color="#009090"><font size=4px>〔帝與囂書，初用敵國禮，今黜其禮。〕</font></font><font size=4px>帝以囂與馬援、來歙相善，數使歙、援奉使往來，勸令入朝，</font><font size=4px color="#009090"><font size=4px>〔朝，直遙翻。〕</font></font><font size=4px>許以重爵。囂連遣使，深持謙辭，言無功德，須四方平定，退伏閭里。帝復遣來歙說囂遣子入侍，</font><font size=4px color="#009090"><font size=4px>〔復，扶又翻。說，輸芮翻；下同。〕</font></font><font size=4px>囂聞劉永、彭寵皆已破滅，乃遣長子恂隨歙詣闕；帝以為胡騎校尉，封鐫羌侯。</font><font size=4px color="#009090"><font size=4px>〔胡騎校尉，武帝置，秩二千石。賢曰：鐫，謂鐫鑿也。鐫，子全翻。〕</font></font><font size=4px>

 　　鄭興因恂求歸葬父母，囂不聽，而徙興舍，益其秩禮。興入見曰：「今為父母未葬，乞骸骨；</font><font size=4px color="#009090"><font size=4px>〔為，于偽翻。〕</font></font><font size=4px>若以增秩徙舍，中更停留，是以親為餌也，</font><font size=4px color="#009090"><font size=4px>〔賢曰；猶釣餌也。〕</font></font><font size=4px>無禮甚矣，將軍焉用之！</font><font size=4px color="#009090"><font size=4px>〔焉，於虔翻。〕</font></font><font size=4px>願留妻子獨歸葬，將軍又何猜焉！」囂乃令與妻子俱東。馬援亦將家屬隨恂歸雒陽，以所將賓客猥多，求屯田上林苑中；帝許之。</font><font size=4px color="#009090"><font size=4px>〔將，如字。〕</font></font><font size=4px>

 　　囂將王元以為天下成敗未可知，不願專心內事，說囂曰：「昔更始西都，四方饗應，天下喁喁，</font><font size=4px color="#009090"><font size=4px>〔賢曰：喁喁，魚口向上也；音魚容翻。〕</font></font><font size=4px>謂之太平；一旦壞敗，將軍幾無所厝。</font><font size=4px color="#009090"><font size=4px>〔事見上卷元年。〕</font></font><font size=4px>今南有子陽，北有文伯，江湖海岱，王公十數，而欲牽儒生之說，</font><font size=4px color="#009090"><font size=4px>〔賢曰：儒生，謂馬援說囂歸光武。余謂儒生，指鄭興、班彪等。〕</font></font><font size=4px>棄千乘之基，</font><font size=4px color="#009090"><font size=4px>〔列國之賦，兵車千乘。乘，繩證翻。〕</font></font><font size=4px>羈旅危國以求萬全，此循覆車之軌者也。今天水完富，士馬最強，元請以一丸泥為大王東封函谷關，</font><font size=4px color="#009090"><font size=4px>〔為，于偽翻。〕</font></font><font size=4px>此萬世一時也。若計不及此，且畜養士馬，</font><font size=4px color="#009090"><font size=4px>〔畜，許六翻。〕</font></font><font size=4px>據隘自守，曠日持久，以待四方之變；圖王不成，其敝猶足以霸。</font><font size=4px color="#009090"><font size=4px>〔前書徐樂之言。〕</font></font><font size=4px>要之，魚不可脫於淵，神龍失勢，與蚯蚓同！」</font><font size=4px color="#009090"><font size=4px>〔老子曰：魚不可脫於泉。脫，失也，失泉則涸矣。慎子曰：騰蛇游霧，飛龍乘雲；雲罷霧除，與蚯蚓同，失其所乘故也。〕</font></font><font size=4px>囂心然元計，雖遣子入質，</font><font size=4px color="#009090"><font size=4px>〔質，音致。〕</font></font><font size=4px>猶負其險阨，欲專制方面。

 　　申屠剛諫曰：「愚聞人所歸者天所與，人所畔者天所去也。本朝誠天之所福，非人力也。</font><font size=4px color="#009090"><font size=4px>〔賢曰：本朝，謂光武也。〕</font></font><font size=4px>今璽書數到，</font><font size=4px color="#009090"><font size=4px>〔數，所角翻。〕</font></font><font size=4px>委國歸信，欲與將軍共同吉凶。布衣相與，尚有沒身不負然諾之信，況於萬乘者哉！今何畏何利，而久疑若是﹖</font><font size=4px color="#009090"><font size=4px>〔賢曰：言從漢何畏，附蜀何利，而久疑不決。〕</font></font><font size=4px>卒有非常之變，</font><font size=4px color="#009090"><font size=4px>〔卒，讀曰猝。〕</font></font><font size=4px>上負忠孝，下愧當世。夫未至豫言，固常為虛；及其已至，又無所及；是以忠言至諫，希得為用，誠願反覆愚老之言！」囂不納，於是游士長者稍稍去之。

 　　王莽末，交趾諸郡閉境自守。</font><font size=4px color="#009090"><font size=4px>〔賢曰：交趾郡，今交州縣也，南濱大海。輿地志云：其夷足大指開析；兩足並立則相交。應劭曰：始開北方，遂交於南方，為子孫基阯也。余按武帝元鼎六年，置交趾州，治廣信；時已開朔方，遂交於南方，為子孫基趾也。七郡，謂南海、蒼梧、鬱林、合浦、交趾、九真、日南，並屬交州。余謂唐之交州、峰州皆漢交趾郡之地， 固不可指唐交趾一縣而言也。〕</font></font><font size=4px>岑彭素與交趾牧鄧讓厚善，與讓書，陳國家威德；又遣偏將軍屈充移檄江南，班行詔命。</font><font size=4px color="#009090"><font size=4px>〔屈，其勿翻。〕</font></font><font size=4px>於是讓與江夏太守侯登、 武陵太守王堂、長沙相韓福、桂陽太守張隆、零陵太守田翕、蒼梧太守杜穆、交趾太守錫光等相率遣使貢獻；</font><font size=4px color="#009090"><font size=4px>〔郡國志：江夏郡，在雒陽南千五百里。武陵郡，在雒 陽南二千一百里。長沙郡，在雒陽南二千八百里。桂陽郡，在雒陽南三千九百里。零陵郡，在雒陽南三千三百里。蒼梧郡，在雒陽南六千四百一十里。交趾郡，在雒 陽南萬一千里。夏，戶雅翻。守，式又翻；下同。錫，姓；光，名。〕</font></font><font size=4px>悉封為列侯。錫光者，漢中人，在交趾，教民夷以禮義；帝復以宛人任延為九真太守，</font><font size=4px color="#009090"><font size=4px>〔郡國志：九真郡，在雒陽南萬一千五百八里。復，扶又翻。任，音壬。〕</font></font><font size=4px>延教民耕種嫁娶，故嶺南華風始於二守焉。

 　　是歲，詔徵處士太原周黨、會稽嚴光等至京師。</font><font size=4px color="#009090"><font size=4px>〔處，昌呂翻。會，古外翻。〕</font></font><font size=4px>黨入見，伏而不謁，</font><font size=4px color="#009090"><font size=4px>〔凡朝謁者，必拜稽首，以姓名自言。見，賢遍翻。〕</font></font><font size=4px>自陳願守所志。博士范升奏曰：「伏見太原周黨、東海王良、山陽王成等，蒙受厚恩，使者三聘，乃肯就車；及陛見帝廷，</font><font size=4px color="#009090"><font size=4px>〔見，賢遍翻。〕</font></font><font size=4px>黨不以禮屈，伏而不謁，偃蹇驕悍，同時俱逝。黨等文不能演義，武不能死君。釣采華名，庶幾三公之位。</font><font size=4px color="#009090"><font size=4px>〔幾，居希翻。〕</font></font><font size=4px>臣願與坐雲臺之下，</font><font size=4px color="#009090"><font size=4px>〔續漢志曰：雲臺，周家之所造，圖書、術籍、珍玩、寶怪皆藏焉。〕</font></font><font size=4px>考試圖國之道。不如臣言，伏虛妄之罪；而敢私竊虛名，誇上求高，皆大不敬！」書奏，詔曰：「自古明王、聖主，必有不賓之士，伯夷、叔齊不食周粟，太原周黨不受朕祿，亦各有志焉。其賜帛四十匹，罷之。」

 　　帝少與嚴光同遊學，</font><font size=4px color="#009090"><font size=4px>〔少，詩沼翻。〕</font></font><font size=4px>及即位，以物色訪之，</font><font size=4px color="#009090"><font size=4px>〔賢曰：以其形貌求之。〕</font></font><font size=4px>得於齊國，累徵乃至；拜諫議大夫，不肯受，去，耕釣於富春山中。</font><font size=4px color="#009090"><font size=4px>〔地理志，富春縣，屬會稽郡。賢曰：今杭州富陽縣，本漢富春縣，避晉簡文帝鄭太后諱，改曰富陽。〕</font></font><font size=4px>以壽終於家。

 　　王良後歷沛郡太守、大司徒司直，在位恭儉，布被瓦器，妻子不入官舍。後以病歸，一歲復徵；</font><font size=4px color="#009090"><font size=4px>〔復，扶又翻。〕</font></font><font size=4px>至滎陽，疾篤，不任進道，</font><font size=4px color="#009090"><font size=4px>〔言以疾篤稽留道上，不進于行也。任，音壬。〕</font></font><font size=4px>過其友人。友人不肯見，曰：「不有忠言奇謀而取大位，何其往來屑屑不憚煩也！」</font><font size=4px color="#009090"><font size=4px>〔揚雄方言曰：屑屑，不安也；秦、晉曰屑屑。郭景純曰：往來貌。〕</font></font><font size=4px>遂拒之。良凓，自後連徵不應，卒於家。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　元帝之世，莎車王延嘗為侍子京師，慕樂中國。</font><font size=4px color="#009090"><font size=4px>〔樂，音洛。〕</font></font><font size=4px>及王莽之亂，匈奴略有西域，唯延不肯附屬；常敕諸子：「當世奉漢家，不可負也！」延卒，子康立。康率旁國拒匈奴，</font><font size=4px color="#009090"><font size=4px>〔旁國，猶鄰國也。〕</font></font><font size=4px>擁衛故都護吏士、妻子千餘口；</font><font size=4px color="#009090"><font size=4px>〔王莽之亂，西域攻沒都護，其吏士、妻子皆不得還。〕</font></font><font size=4px>檄書河西，問中國動靜。竇融乃承制立康為漢莎車建功懷德王、西域大都尉，五十五國皆屬焉。 
</font><!--/HTMLBUILERPART0--><font size=4px>