<font size=4px>　　晉紀七</font><font size=4px color="#009090"><font size=4px>〔起昭陽大淵獻（癸亥），盡閼逢困敦（甲子），凡二年。〕</font></font><font size=4px>

 　　孝惠皇帝中之下〔大</font><span class="h"><font size=4px>【章：甲十一行本「大」；乙十一行本同；熊校同。】</font></font><font size=4px>安二年〔（癸亥、三○三）〕〕

 　　春，正月，李特潛渡江擊羅尚，水上軍皆散走。</font><font size=4px color="#009090"><font size=4px>〔郫水上軍也。〕</font></font><font size=4px>蜀郡太守徐儉以少城降，</font><font size=4px color="#009090"><font size=4px>〔少，詩照翻。降，戶江翻；下同。〕</font></font><font size=4px>特入據之，惟取馬以供 軍，餘無侵掠；赦其境內，改元建初。</font><font size=4px color="#009090"><font size=4px>〔考異曰：帝紀：「太安元年五月，特自號大將軍。」載記：「太安元年，特稱大將軍，改元。」後魏書李雄傳云：「昭帝七 年，特稱大將軍，號年建初。」昭帝七年，太安元年也。祖孝徵修文殿御覽云：「太安二年，特大赦，改年建初元年。特見殺。」三十國晉春秋云：「太安二年正 月，特僭位改年。」今從御覽等書。〕</font></font><font size=4px>羅尚保太城，遣使求和於特。蜀民相聚為塢者，皆送款於特，特遣使就撫之；</font><font size=4px color="#009090"><font size=4px>〔使，疏吏翻。〕</font></font><font size=4px>以軍中糧少，</font><font size=4px color="#009090"><font size=4px>〔少，詩沼翻。〕</font></font><font size=4px>乃分六郡流民於諸塢就食。李流言於特曰：「諸塢新附，人心未固，宜質其大姓子弟，</font><font size=4px color="#009090"><font size=4px>〔質，音致。〕</font></font><font size=4px>聚兵自守，以備不虞。」又與特司馬上官惇書曰：「納降如受敵，不可易也。」</font><font size=4px color="#009090"><font size=4px>〔恐其詐降，當嚴為之備，如待敵然。易，以豉翻。〕</font></font><font size=4px>前將軍雄亦以為言。特怒曰：「大事已定，但當安民，何為更逆加疑忌，使之離叛乎！」

 　　朝廷遣荊州刺史宗岱、建平太守孫阜帥水軍三萬以救羅尚。</font><font size=4px color="#009090"><font size=4px>〔朝，直遙翻。守，式又翻。帥，讀曰率；下同。〕</font></font><font size=4px>岱以阜為前鋒，進逼德陽；特遣李蕩及蜀郡太守李璜就德陽太守任臧共拒之。</font><font size=4px color="#009090"><font size=4px>〔李特蓋又分廣漢立德陽郡。任，音壬；下同。〕</font></font><font size=4px>岱、阜軍勢甚盛，諸塢皆有貳志。益州兵曹從事蜀郡任叡言尚曰：「李特散眾就食，驕怠無備，此天亡之時也。宜密約諸塢，刻期同發，內外擊之，破之必矣！」尚使叡夜縋出城，</font><font size=4px color="#009090"><font size=4px>〔任，音壬。縋，馳偽翻。〕</font></font><font size=4px>宣旨於諸塢，期以二月十日同擊特。叡因詣特詐降，特問城中虛實，叡曰：「糧儲將盡，但餘貨帛耳。」叡求出省家，特許之，遂還報尚。</font><font size=4px color="#009090"><font size=4px>〔考異曰：載記作「任明」。羅尚傳作「任銳」。今從華陽國志。省，悉景翻。〕</font></font><font size=4px>二月，尚遣兵掩襲特營，諸塢皆應之， 特兵大敗，斬特及李輔、李遠，皆焚尸，傳首洛陽，流民大懼。李</font><span class="h"><font size=4px>【章：甲十一行本「李」上有「李流」二字；乙十一行本同；退齋校同；張校同，云無註本亦 無。】</font></font><font size=4px>蕩、李雄收餘眾還保赤祖。</font><font size=4px color="#009090"><font size=4px>〔赤祖，地名，當在鼦竹東。祖，子邪翻。〕</font></font><font size=4px>流自稱大將軍、大都督、益州牧，保東營，蕩、雄保北營。孫阜破德陽，獲寋碩， </font><font size=4px color="#009090"><font size=4px>〔寋，姓也；與蹇同。〕</font></font><font size=4px>任臧退屯涪陵。</font><font size=4px color="#009090"><font size=4px>〔此涪陵，乃漢廣漢郡之涪縣，晉梓潼郡之涪城縣，非涪陵郡之涪陵。廣漢梓潼之涪，今鼦州，今人猶謂鼦州為涪陵，涪陵郡之涪陵，則今涪州涪陵縣也。〕</font></font><font size=4px>

 　　三月，羅尚遣督護何沖、常深攻李流，涪陵民藥紳亦起兵攻流。流與李驤拒</font><span class="h"><font size=4px>【章：甲十一行本「拒」下有「深使李蕩李雄拒」七字；乙十一行本同；退齋校同；張校同，云無註本亦脫此八字。按「八」當為「七」字之誤。】</font></font><font size=4px>紳，何沖乘虛攻北營，氐苻成、隗伯在營中，叛應之。蕩母羅氏擐甲拒戰，</font><font size=4px color="#009090"><font size=4px>〔擐，音宦。〕</font></font><font size=4px>伯手刃傷其目，羅氏氣益壯；</font><span class="h"><font size=4px>【章：甲十一行本「壯」下有「營垂破」三字；乙十一行本同；張校同；退齋校同。】</font></font><font size=4px>會流等破深、紳，引兵還，與沖戰，大破之。成、伯率其黨突出詣尚。流等乘勝進抵成都，尚復閉城自守。</font><font size=4px color="#009090"><font size=4px>〔復，扶又翻。〕</font></font><font size=4px>蕩馳馬逐北，中矛而死。</font><font size=4px color="#009090"><font size=4px>〔中，竹仲翻。〕</font></font><font size=4px>

 　　朝廷遣侍中劉</font><span class="h"><font size=4px>【章：甲十一行本「劉」上有「燕國」二字；乙十一行本同；張校同；退齋校同。】</font></font><font size=4px>沈假節統羅尚、許雄等軍，</font><font size=4px color="#009090"><font size=4px>〔羅尚帥益州兵，許雄帥梁州兵。沈，持林翻。〕</font></font><font size=4px>討李流。行至長安，河間王顒留沈為軍師，遣席薳代之。</font><font size=4px color="#009090"><font size=4px>〔薳，羽委翻。〕</font></font><font size=4px>

 　　李流以李特、李蕩繼死，宗岱、孫阜將至，甚懼。李含勸流降，流從之；李驤、李雄迭諫，不納。夏，五月，流遣其子世及含子胡為質於阜軍；</font><font size=4px color="#009090"><font size=4px>〔質，音致。〕</font></font><font size=4px>胡兄離為梓潼太守，聞之，自郡馳還，欲諫不及。退，與雄謀襲阜軍，雄曰：「為今計，當如是；而二翁不從，柰何﹖」</font><font size=4px color="#009090"><font size=4px>〔二翁，謂李流、李含也。〕</font></font><font size=4px>離曰：「當劫之耳！」雄大喜，乃共說流民曰：</font><font size=4px color="#009090"><font size=4px>〔說，輸芮翻。〕</font></font><font size=4px>「吾屬前已殘暴蜀民，今一旦束手，便為魚肉，惟有同心襲阜以取富貴耳！」眾皆從之。雄遂與離襲擊阜軍，大破之。會宗岱卒於墊江，</font><font size=4px color="#009090"><font size=4px>〔墊，音疊。墊江縣自漢來屬巴郡，唐為合州之地。〕</font></font><font size=4px>荊州軍遂退。流甚凓，由是奇雄才，軍事悉以任之。

 　　新野莊王歆，為政嚴急，失蠻夷心，義陽蠻張昌聚黨數千人，欲為亂。</font><font size=4px color="#009090"><font size=4px>〔劉昫曰：義陽本漢平氏縣之義陽鄉。魏文帝黃初中，分立義陽縣，蓋治石城；後分南陽郡立義陽郡，治安昌城，領安昌、平林、平氏、義陽、平春五縣，唐為﹝申州義陽縣﹞。〕</font></font><font size=4px>荊州以壬午詔書發武勇赴益州討李流，號「壬午兵」。民憚遠征，皆不欲行。詔書督遣嚴急，所經之界停留五日者，二千石免官。由是郡縣官長皆親出驅逐；</font><font size=4px color="#009090"><font size=4px>〔長，知兩翻。〕</font></font><font size=4px>展轉不遠，輒復屯聚為群盜。</font><font size=4px color="#009090"><font size=4px>〔復，扶又翻；下同。〕</font></font><font size=4px>時江夏大稔，民就食者數千口。張昌因之誑惑百姓，</font><font size=4px color="#009090"><font size=4px>〔夏，戶雅翻。誑，居況翻。〕</font></font><font size=4px>更姓名曰李辰，</font><font size=4px color="#009090"><font size=4px>〔更，工衡翻。〕</font></font><font size=4px>募眾於安陸石巖山，</font><font size=4px color="#009090"><font size=4px>〔晉書張昌傳云：石巖山去安陸郡八十里。水經註：溳水過江夏安陸縣西，又南逕石巖山北。今德安府南十里有石巖山。〕</font></font><font size=4px>諸流民及避戍役者多從之。太守弓欽遣兵討之，不勝。</font><font size=4px color="#009090"><font size=4px>〔姓譜：弓姓，魯大夫叔弓之後。余按孔子弟子有仲弓，又有馯臂子弓，而獨以魯叔弓後，殊為未通。〕</font></font><font size=4px>昌遂攻郡，欽兵敗，與部將朱伺奔武昌。</font><font size=4px color="#009090"><font size=4px>〔伺，相吏翻。〕</font></font><font size=4px>歆遣騎督靳滿討之，滿復敗走。</font><font size=4px color="#009090"><font size=4px>〔騎，奇寄翻。靳，居焮翻。〕</font></font><font size=4px>

 　　昌遂據江夏，</font><font size=4px color="#009090"><font size=4px>〔杜佑曰：漢江夏郡故城，在安州雲夢縣東南。〕</font></font><font size=4px>造妖言云：「當有聖人出為民主。」得山都縣吏丘沈，</font><font size=4px color="#009090"><font size=4px>〔山都縣，漢屬南陽郡，晉屬襄陽郡，其地屬唐襄州穀城縣界。杜佑曰：山都縣故城，在襄州義清縣東南。沈，持林翻。〕</font></font><font size=4px>更其姓名曰劉尼，詐云漢後，奉以為天子，曰：「此聖人也。」昌自為相國，詐作鳳皇、玉璽之瑞，</font><font size=4px color="#009090"><font size=4px>〔璽，斯氏翻。〕</font></font><font size=4px>建元神鳳；郊祀、服色，悉依漢故事。有不應募者，族誅之，士民莫敢不從。又流言：「江、淮已南皆反，官軍大起，當悉誅之。」互相扇動，人情惶懼，江、沔間所在起兵以應昌，</font><font size=4px color="#009090"><font size=4px>〔沔，彌兗翻。〕</font></font><font size=4px>旬月間眾至三萬，皆著絳帽，</font><font size=4px color="#009090"><font size=4px>〔著，陟略翻。〕</font></font><font size=4px>以馬尾作遷。詔遣監軍華宏討之，敗于障山。</font><font size=4px color="#009090"><font size=4px>〔今安陸縣東四十里有章山。監，工銜翻。華，戶化翻。〕</font></font><font size=4px>

 　　歆上言：「妖賊犬羊萬計，絳頭毛面，挑刀走戟，其鋒不可當。</font><font size=4px color="#009090"><font size=4px>〔挑，徒了翻。挑刀，舞刀也。今鄉落悍民，兩手運雙刀，坐作進退，為擊刺之勢，擲刀空中，高一二丈，以手接之。又善舞戟，左奔右赴，為刺敵之勢；又環身盤戟，回轉如縈，又以戟矜柱地，跳過矜上，特為儇捷，此所謂走戟也。妖，於嬌翻。〕</font></font><font size=4px>請臺敕諸軍三道救助。」朝廷以屯騎校尉劉喬為豫州刺史，寧朔將軍沛國劉弘為荊刺史。</font><font size=4px color="#009090"><font size=4px>〔寧朔將軍始見於此。〕</font></font><font size=4px>又詔河間王顒遣雍州刺史劉沈將州兵萬人并征西府五千人出藍田關以討昌。</font><font size=4px color="#009090"><font size=4px>〔藍田關在京兆藍田縣，即秦之嶢關也。雍，於用翻。沈，持林翻。〕</font></font><font size=4px>顒不奉詔；沈自領州兵至藍田，顒又逼奪其眾。於是劉喬屯汝南、劉弘及前將軍趙驤、平南將軍羊伊屯宛。</font><font size=4px color="#009090"><font size=4px>〔宛，於元翻。〕</font></font><font size=4px>昌遣其將黃林帥二萬人向豫州，劉喬擊卻之。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　初，歆與齊王冏善，</font><font size=4px color="#009090"><font size=4px>〔事見上卷永寧元年。〕</font></font><font size=4px>冏敗，歆懼，自結於大將軍穎。及張昌作亂，歆表請討之。時長沙王乂已與穎有隙，疑歆與穎連謀，不聽歆出兵，昌眾日盛。從事中郎孫洵謂歆曰：「公為岳牧，</font><font size=4px color="#009090"><font size=4px>〔古有四岳、十二牧，各統其方諸侯之國，故後人謂專方面者為岳牧。〕</font></font><font size=4px>受閫外之託，拜表輒行，有何不可；而使姦凶滋蔓，禍釁不測，豈藩翰王室、鎮靜方夏之義乎！」</font><font size=4px color="#009090"><font size=4px>〔毛萇曰：藩，樊也，籬也。翰，榦也。夏，戶雅翻。〕</font></font><font size=4px>歆將出兵，王綏曰：「昌等小賊，偏裨自足制之，何必違詔命，親矢石也！」昌至樊城，歆乃出拒之，眾潰，為昌所殺。詔以劉弘代歆為鎮南將軍，都督荊州諸軍事。六月，弘以南蠻長史陶</font><span class="h"><font size=4px>【章：甲十一行本「陶」上有「廬江」二字；乙十一行本同。】</font></font><font size=4px>侃為大都護，</font><font size=4px color="#009090"><font size=4px>〔南蠻校尉有長史、司馬。〕</font></font><font size=4px>參軍蒯恆為義軍督護，義軍，蓋民兵也。督護之官，蓋創置於此時。蒯，苦怪翻。〕牙門將皮初為都戰帥，進據襄陽。</font><font size=4px color="#009090"><font size=4px>〔杜佑曰：襄陽，漢中廬縣也。〕</font></font><font size=4px>張昌并軍圍宛，敗趙驤軍，殺羊伊。劉弘退屯梁。</font><font size=4px color="#009090"><font size=4px>〔梁縣屬汝南郡，唐為汝州治所。敗，補邁翻。〕</font></font><font size=4px>昌進攻襄陽，不克。

 　　李雄攻殺汶山太守陳圖，</font><font size=4px color="#009090"><font size=4px>〔汶，音民。考異曰：華陽國志作「陳旹」，今從載記。〕</font></font><font size=4px>遂取郫城。</font><font size=4px color="#009090"><font size=4px>〔郫縣屬蜀郡。李膺益州記：郫縣故城在今縣北。劉昫曰：唐益州溫江縣，漢郫縣地。郫，音疲。〕</font></font><font size=4px>

 　　秋，七月，李流徙屯郫。蜀民皆保險結塢，或南入寧州，或東下荊州，城邑皆空，野無煙火，流虜掠無所得，士眾飢乏。唯涪陵千餘家，依青城山處士范長生； </font><font size=4px color="#009090"><font size=4px>〔青城山，在汶山郡都安縣，今在永康軍青城縣北三十二里。杜光庭作青城山記曰：岷山連峰接岫，千里不絕，青城乃第一峰也。范長生，涪陵人，率眾保之。處，昌呂翻。考異曰：華陽國志作「范賢」。今從載記。〕</font></font><font size=4px>平西參軍涪陵徐轝說羅尚，求為汶山太守，邀結長生，與共討流。</font><font size=4px color="#009090"><font size=4px>〔尚為平西將軍，以徐轝為參軍。考異曰：華陽國志作「徐輿」。今從載記。〕</font></font><font size=4px>尚不許，轝怒，出降於流，</font><font size=4px color="#009090"><font size=4px>〔降，戶江翻。〕</font></font><font size=4px>流以轝為安西將軍。轝說長生，使資給流軍糧，</font><font size=4px color="#009090"><font size=4px>〔說，輸芮翻；下含說同。〕</font></font><font size=4px>長生從之；流軍由是復振。

 　　初，李含以長沙王乂微弱，必為齊王冏所殺，因欲以為冏罪而討之，遂廢帝，立大將軍穎，以河間王顒為宰相，己得用事。既而冏為乂所殺，</font><font size=4px color="#009090"><font size=4px>〔事見上卷上年。〕</font></font><font size=4px>穎、顒猶守藩，不如所謀。穎恃功驕奢，百度弛廢，甚於冏時；猶嫌乂在內，不得逞其欲，欲去之。</font><font size=4px color="#009090"><font size=4px>〔去，羌呂翻。〕</font></font><font size=4px>時皇甫商復為乂參軍，商兄重為秦州刺史。含說顒曰：「商為乂所任，重終不為人用，宜早除之。</font><font size=4px color="#009090"><font size=4px>〔商、含不平事見上卷元年。〕</font></font><font size=4px>可表遷重為內職，因其過長安執之。」重知之，露檄上尚書，</font><font size=4px color="#009090"><font size=4px>〔上，時掌翻。〕</font></font><font size=4px>發隴上兵以討含。</font><font size=4px color="#009090"><font size=4px>〔自隴以西六郡統於秦州。〕</font></font><font size=4px>乂以兵方少息，遣使詔重罷兵，徵含為河南尹。</font><font size=4px color="#009090"><font size=4px>〔考異曰：含傳云：「河間王顒表含為河南尹。」今從皇甫重傳。〕</font></font><font size=4px>含就徵而重不奉詔，顒遣金城太守游楷、隴西太守韓稚等合四郡攻之。</font><font size=4px color="#009090"><font size=4px>〔秦州刺史鎮冀城。〕</font></font><font size=4px>顒密使含與侍中馮蓀、中書令卞粹謀殺乂；皇甫商以告乂，收含、蓀、粹，殺之。</font><font size=4px color="#009090"><font size=4px>〔蓀，音孫。〕</font></font><font size=4px>驃騎從事琅邪諸葛玫、前司徒長史武邑牽秀皆出奔鄴。</font><font size=4px color="#009090"><font size=4px>〔驃，匹妙翻。從事，從事中郎也。玫，莫杯翻。武邑縣，前漢屬信都郡，後漢、晉屬安平國，武帝分立武邑郡，唐為縣，屬冀州。〕</font></font><font size=4px>

 　　張昌黨石冰寇揚州，敗刺史陳徽，</font><font size=4px color="#009090"><font size=4px>〔敗，補邁翻。〕</font></font><font size=4px>諸郡盡沒；又攻破江州，別將陳貞攻武陵、零陵、豫章、武昌、長沙，皆陷之，臨淮人封雲起兵寇徐州以應冰。</font><font size=4px color="#009090"><font size=4px>〔江州時治豫章。漢置臨淮郡，章帝以合下邳國，晉太康元年，復置臨淮郡。姓譜：封姓，夏封父之後。將，即亮翻。〕</font></font><font size=4px>於是荊、江、徐、揚、豫五州之境，多為昌所據。昌更置牧守，</font><font size=4px color="#009090"><font size=4px>〔更，工衡翻。守，式又翻。〕</font></font><font size=4px>皆桀盜小人，專以劫掠為務。

 　　劉弘遣陶侃等攻昌於竟陵，</font><font size=4px color="#009090"><font size=4px>〔竟陵縣屬江夏郡。孫宗鑑曰：自蔡州南至信陽軍，始有山路，迤邐至安陸；又兩驛至復州，皆平地，南至大江，並無丘陵之阻。渡江至石首，始有淺山。謂之竟陵者，陵至此而竟；謂之石首，石至此而首也。古竟陵，今復州。〕</font></font><font size=4px>劉喬遣其將李楊等向江夏。侃等屢與昌戰，大破之，前後斬首數萬級，昌逃于下儁山，其眾悉降。</font><font size=4px color="#009090"><font size=4px>〔長沙下儁縣之山也。師古曰：儁，字兗翻，又辭兗翻。考異曰：帝紀：「八月庚申，劉弘及張昌戰于清水，斬之。」昌傳云：「昌敗，竄于下儁山。明年秋，禽斬之。」按弘斬張奕表云：「張昌姦黨初平，昌未梟首。」故從昌本傳。〕</font></font><font size=4px>

 　　初，陶侃少孤貧，</font><font size=4px color="#009090"><font size=4px>〔少，詩照翻。〕</font></font><font size=4px>為郡督郵，長沙太守萬嗣過廬江，見而異之，命其子結友而去。後察孝廉，至洛陽，豫章國郎中令楊勹薦之於顧榮，</font><font size=4px color="#009090"><font size=4px>〔帝弟熾，封豫章王。勹，丁角翻。〕</font></font><font size=4px>侃由是知名。既克張昌，劉弘謂侃曰：「吾昔為羊公參軍，</font><font size=4px color="#009090"><font size=4px>〔羊公，謂羊祜也。〕</font></font><font size=4px>謂吾後當居身處。</font><font size=4px color="#009090"><font size=4px>〔晉人多自謂為身。〕</font></font><font size=4px>今觀卿，必繼老夫矣。」

 　　弘之退屯於梁也，征南將軍范陽王虓遣前長水校尉張奕領荊州。</font><font size=4px color="#009090"><font size=4px>〔范陽王虓鎮豫州。〕</font></font><font size=4px>弘至，奕不受代，舉兵拒弘；弘討奕，斬之。時荊部守宰多缺，</font><font size=4px color="#009090"><font size=4px>〔守，式又翻；下同。〕</font></font><font size=4px>弘請補選，詔許之。弘敘功銓德，</font><font size=4px color="#009090"><font size=4px>〔銓，量也，選也。〕</font></font><font size=4px>隨才授任，人皆服其公當。</font><font size=4px color="#009090"><font size=4px>〔當，丁浪翻。〕</font></font><font size=4px>弘表皮初補襄陽太守，</font><font size=4px color="#009090"><font size=4px>〔姓譜：皮姓，樊仲皮之後。〕</font></font><font size=4px>朝廷以初雖有功而望淺，更以弘伲前東平太守夏侯陟為襄陽太守。弘下教曰：「夫治一國者，宜以一國為心，必若親姻然後可用，則荊州十郡，</font><font size=4px color="#009090"><font size=4px>〔按晉志，荊州統二十二郡，時已分桂陽、武昌、安成三郡屬江州，尚統十九郡。又分新城、魏興、上庸三郡屬梁州，尚統十六郡。至懷帝，分長沙、衡陽、湘東、零陵、邵陵、桂陽六郡屬湘州，此時荊州猶統十一郡。此蓋言當時缺守者十郡也。治，直之翻。〕</font></font><font size=4px>安得十女伲然後為政哉！」乃表：「陟姻親，舊制不得相監；</font><font size=4px color="#009090"><font size=4px>〔監，古銜翻。〕</font></font><font size=4px>皮初之勳，宜見酬報。」詔聽之。弘於是勸課農桑，寬刑省賦，公私給足，百姓愛悅。

 　　河間王顒聞李含等死，即起兵討長沙王乂。大將軍穎上表請討張昌，許之；聞昌已平，因欲與顒共攻乂。盧志諫曰：「公前有大功而委權辭寵，時望美矣。</font><font size=4px color="#009090"><font size=4px>〔事見上卷永寧元年。〕</font></font><font size=4px>今若</font><span class="h"><font size=4px>【章：甲十一行本「若」作「宜」；乙十行本同。】</font></font><font size=4px>頓軍關外，</font><font size=4px color="#009090"><font size=4px>〔關外，謂郊關之外。〕</font></font><font size=4px>文服入朝，此霸主之事也。」</font><font size=4px color="#009090"><font size=4px>〔朝，直遙翻。〕</font></font><font size=4px>參軍魏郡邵續曰：「人之有兄弟，如左右手。明公欲當天下之敵而先去其一手，可乎！」</font><font size=4px color="#009090"><font size=4px>〔去，羌呂翻。〕</font></font><font size=4px>穎皆不從。八月，顒、穎共表：「乂論功不平，與右僕射羊玄之、左將軍皇甫商專擅朝政，殺害忠良，</font><font size=4px color="#009090"><font size=4px>〔謂殺李含等。朝，直遙翻。〕</font></font><font size=4px>請誅玄之、商，遣乂還國。」詔曰：「顒敢舉大兵，內向京輦，吾當親率六軍以誅姦逆。其以乂為太尉、都督中外諸軍事以禦之。」</font><font size=4px color="#009090"><font size=4px>〔考異曰：帝紀：「太安元年十二月，乂誅齊王冏，即以乂為太尉、都督中外。」晉春秋：「二年七月，顒、穎起兵，乃以乂為太尉、都督以討之。」按齊王死後，穎懸執朝政，乂未應都督中外。又顒見為太尉，乂不應更為太尉。今從晉春秋。〕</font></font><font size=4px>

 　　顒以張方為都督，將精兵七萬，自函谷東趨洛陽。</font><font size=4px color="#009090"><font size=4px>〔將，即亮翻。趨，七喻翻。〕</font></font><font size=4px>穎引兵屯朝歌，以平原內史陸機為前將軍、前鋒都督，督北中郎將王粹、冠軍將軍牽秀、</font><font size=4px color="#009090"><font size=4px>〔沈約曰：楚懷王以宋義為卿子冠軍，冠軍之號自此始。魏以文欽為冠軍將軍。冠，古玩翻。〕</font></font><font size=4px>中護軍石超等軍二十餘萬，南向洛陽。機以羇旅事穎，一旦頓居諸將之右，王粹等心皆不服。白沙督孫惠</font><font size=4px color="#009090"><font size=4px>〔白沙，在鄴城東南。〕</font></font><font size=4px>與機親厚，勸機讓都督於粹。機曰：「彼將謂吾首鼠兩端，</font><font size=4px color="#009090"><font size=4px>〔首鼠兩端，漢田蚡語。服虔曰：首鼠，一前一卻也。陸佃埤雅曰：舊說，鼠性疑，出穴多不果，故持兩端謂之首鼠。〕</font></font><font size=4px>適所以速禍也。」遂行。穎列軍自朝歌至河橋，鼓聲聞數百里。</font><font size=4px color="#009090"><font size=4px>〔河橋，即富平津河橋。聞，音問。〕</font></font><font size=4px>

 　　乙丑，帝如十三里橋。</font><font size=4px color="#009090"><font size=4px>〔橋在洛城西，去城十三里，因以為名。〕</font></font><font size=4px>太尉乂使皇甫商將萬餘人拒張方於宜陽。己巳，帝還宣武場。</font><font size=4px color="#009090"><font size=4px>〔水經註：大夏門東宣武觀，憑城結構，南望天淵池，北矚宣武場；場西故賈充宅。〕</font></font><font size=4px>庚午，舍于石樓。九月，丁丑，屯于河橋。壬子，</font><span class="h"><font size=4px>【嚴：「子」改「午」。】</font></font><font size=4px>張方襲皇甫商，敗之。</font><font size=4px color="#009090"><font size=4px>〔敗，補邁翻；下敗牽同。〕</font></font><font size=4px>甲申，帝軍于芒山。丁亥，帝幸偃師；</font><font size=4px color="#009090"><font size=4px>〔偃師縣，漢屬河南郡，晉省，隋復置，在洛城東北。〕</font></font><font size=4px>辛卯，舍于豆田。</font><font size=4px color="#009090"><font size=4px>〔據晉書五行志，洛陽城東有豆田壁。〕</font></font><font size=4px>大將軍穎進屯河南，阻清水為壘。</font><font size=4px color="#009090"><font size=4px>〔此河南，謂黃河之南，非河南縣也。清水，蓋清濟之水。〕</font></font><font size=4px>癸巳，羊玄之憂懼而卒，帝旋軍城東；丙申，幸緱氏，擊牽秀，走之。</font><font size=4px color="#009090"><font size=4px>〔緱，工侯翻。〕</font></font><font size=4px>大赦。張方入京城，大掠，死者萬計。

 　　李流疾篤，謂諸將曰：「驍騎仁明，固足以濟大事；然前軍英武，殆天所相，可共受事於前軍。」</font><font size=4px color="#009090"><font size=4px>〔李特以弟驤為驍騎將軍，少子雄為前將軍。相，息亮翻。驍，堅堯翻。〕</font></font><font size=4px>流卒，眾推李雄為大都督、大將軍、益州牧，治郫城。</font><font size=4px color="#009090"><font size=4px>〔郫，音皮。〕</font></font><font size=4px>雄使武都朴泰紿羅尚，</font><font size=4px color="#009090"><font size=4px>〔朴，姓也，板楯七姓蠻之一也。孫盛曰：朴，音浮。〕</font></font><font size=4px>使襲郫城，云己為內應。尚使隗伯將兵攻郫，泰約舉火為應，李驤伏兵於道，泰出長梯於外。隗伯兵見火起，爭緣梯上，</font><font size=4px color="#009090"><font size=4px>〔隗，五罪翻。上，時掌翻。〕</font></font><font size=4px>驤縱兵擊，大破之。追奔夜至城下，詐稱萬歲，曰：「已得郫城矣！」入少城，尚乃覺之，退保太城。隗伯創甚，雄生獲之，赦不殺。</font><font size=4px color="#009090"><font size=4px>〔隗伯本亦流民之豪帥，叛歸羅尚。創，初良翻。〕</font></font><font size=4px>李驤攻犍為，斷尚運道。</font><font size=4px color="#009090"><font size=4px>〔犍，居言翻。斷，丁管翻。〕</font></font><font size=4px>獲太守襲恢，殺之。

 　　石超進逼緱氏。</font><font size=4px color="#009090"><font size=4px>〔緱，工侯翻。〕</font></font><font size=4px>冬，十月，壬寅，帝還宮。丁未，敗牽秀於東陽門外。</font><font size=4px color="#009090"><font size=4px>〔水經註曰：東陽門，漢洛陽城之中東門也。敗，補邁翻。〕</font></font><font size=4px>大將軍穎遣將軍馬咸助陸機。戊申，太尉乂奉帝與機戰于建春門。</font><font size=4px color="#009090"><font size=4px>〔水經註：建春門，漢雒城之上東門也。穀水逕其前，水上有石橋。考異曰：陸機傳云「戰于鹿苑」，今從帝紀。〕</font></font><font size=4px>乂司馬王瑚使數千騎繫戟於馬，以突咸陳，</font><font size=4px color="#009090"><font size=4px>〔騎，奇計翻。陳，讀曰陣。〕</font></font><font size=4px>咸軍亂，執而斬之。機軍大敗，赴七里澗，死者如積，水為之不流。</font><font size=4px color="#009090"><font size=4px>〔為，于偽翻。〕</font></font><font size=4px>斬其大將賈崇等十六人，石超遁去。

 　　初，宦人孟玖有寵於大將軍穎，玖欲用其父為邯鄲令，</font><font size=4px color="#009090"><font size=4px>〔邯鄲縣，漢屬趙國，魏、晉屬廣平郡、隋、唐屬磁州。邯鄲，音寒丹。〕</font></font><font size=4px>左長史盧志等皆不敢違，右司馬陸雲固執不許，曰：「此縣，公府掾資，</font><font size=4px color="#009090"><font size=4px>〔言歷此縣者，其資級可得公床府掾。掾，以絹翻。〕</font></font><font size=4px>豈有黃門父居之邪！」玖深怨之。玖弟超，領萬人為小督，</font><font size=4px color="#009090"><font size=4px>〔機為都督，與黃門之弟共事，可以辭去矣。〕</font></font><font size=4px>未戰，縱兵大掠，陸機錄其主者；</font><font size=4px color="#009090"><font size=4px>〔錄，收也。〕</font></font><font size=4px>超將鐵騎百餘人直入機麾下，奪之，顧謂機曰：「貉奴，能作督不！」</font><font size=4px color="#009090"><font size=4px>〔楊正衡曰：貉，音鶴，獸名，善睡，似狐。余謂超蓋詈機為貉奴。不，讀曰否。〕</font></font><font size=4px>機司馬吳郡孫拯勸機殺之，機不能用。</font><font size=4px color="#009090"><font size=4px>〔使機能用孫拯之言斬孟超，是穰苴之戮莊賈也，由此為穎所殺，豈不光明俊偉哉！〕</font></font><font size=4px>超宣言於眾曰：「陸機將反。」又還書與玖，言機持兩端，故軍不速決。及戰，超不受機節度，輕兵獨進，敗沒。玖疑機殺之，譖之於穎曰：「機有二心於長沙。」牽秀素諂事玖，將軍王闡、郝昌、帳下督陽平公師藩</font><font size=4px color="#009090"><font size=4px>〔諸王公領兵及任方面者，皆有帳下督，統帳下兵。魏文帝黃初二年，分魏郡置陽平郡。公師，複姓也。〕</font></font><font size=4px>皆玖所引用，相與共證之。穎大怒，使秀將兵收機，參軍事王彰諫曰：「今日之舉，強弱異勢，庸人猶知必克，況機之明達乎！但機吳人，殿下用之太過，北土舊將皆疾之耳。」穎不從。機聞秀至，釋戎服，著白帢，</font><font size=4px color="#009090"><font size=4px>〔著，陟略翻。帢，苦洽翻，帽也。弁缺四隅謂之帢。晉志曰：魏武以天下凶荒，資財乏匱，擬古皮弁，裁縑帛以為帢，以色辨其貴賤。本施軍飾，非為國容。徐爰曰：俗說帢本未有岐，荀文若巾之行，觸樹枝成岐，謂之為善。今通為慶弔服。〕</font></font><font size=4px>與秀相見，為牋辭穎，既而歎曰：「華亭鶴唳，可復聞乎！」</font><font size=4px color="#009090"><font size=4px>〔機發此言，有咸陽市上歎黃犬之意。華亭時屬吳郡。嘉興縣界有華亭谷、華亭水，至唐始分嘉興縣為華亭縣。今縣東七十里，其地出鶴，土人謂之曰鶴窠。復，扶又翻。〕</font></font><font size=4px>秀遂殺之。穎又收機弟清河內史雲、平東祭酒耽及孫拯，皆下獄。</font><font size=4px color="#009090"><font size=4px>〔按晉書陸雲傳：雲自清河內史轉大將軍右司馬。此當書右司馬雲。下，戶嫁翻。考異曰：「孫拯」，晉春秋作「孫承」。今從晉書傳。〕</font></font><font size=4px>

 　　記室江統、陳留蔡克、潁川棗嵩等上疏，以為：「陸機淺謀致敗，殺之可也。至於反逆，則眾共知其不然。宜先檢校機反狀，若有徵驗，誅雲等未晚也。」統等懇請不已，穎遲迴者三日。蔡克入，至穎前，叩頭流血曰：「雲為孟玖所怨，遠近莫不聞；今果見殺，竊為明公惜之！」</font><font size=4px color="#009090"><font size=4px>〔竊為，于偽翻；下為陳同。〕</font></font><font size=4px>僚屬隨克入者數十人，流涕固請，穎惻然，有宥雲色。孟玖扶穎入，催令殺雲、耽，夷機三族。獄吏考掠孫拯數百，兩踝骨見，</font><font size=4px color="#009090"><font size=4px>〔掠，音亮。踝，戶瓦翻。腿兩旁曰內外踝。見，賢遍翻。〕</font></font><font size=4px>終言機冤。吏知拯義烈，謂拯曰：「二陸之枉，誰不知之！君可不愛身乎﹖」拯仰天歎曰：「陸君兄弟，世之奇士，吾蒙知愛。今既不能救其死，忍復從而誣之乎！」</font><font size=4px color="#009090"><font size=4px>〔復，扶又翻。〕</font></font><font size=4px>玖等知拯不可屈，乃令獄吏詐為拯辭。穎既殺機，意常悔之，及見拯辭，大喜，謂玖等曰：「非卿之忠，不能窮此姦。」遂夷拯三族。拯門人費慈、宰意二人詣獄明拯冤，</font><font size=4px color="#009090"><font size=4px>〔費，扶沸翻。宰，以官為氏，春秋周有宰咺，孔子弟子有宰予。〕</font></font><font size=4px>拯譬遣之</font><font size=4px color="#009090"><font size=4px>〔譬，喻也。〕</font></font><font size=4px>曰：「吾義不負二陸，死自吾分；</font><font size=4px color="#009090"><font size=4px>〔分，扶問翻。〕</font></font><font size=4px>卿何為爾邪！」曰：「君既不負二陸，僕又安可負君！」固言拯冤，玖又殺之。

 　　太尉乂奉帝攻張方，方兵望見乘輿，皆退走，</font><font size=4px color="#009090"><font size=4px>〔乘，繩證翻。〕</font></font><font size=4px>方遂大敗，死者五千餘人。方退屯十三里橋，</font><font size=4px color="#009090"><font size=4px>〔考異曰：河間王顒傳云「駃水橋」。今從帝紀。〕</font></font><font size=4px>眾懼，欲夜遁，方曰：「勝負兵家之常，善用兵者能因敗為成。今我更前作壘，出其不意，此奇策也。」乃夜潛逼洛城七里，築壘數重，</font><font size=4px color="#009090"><font size=4px>〔重，直龍翻。〕</font></font><font size=4px>外引廩穀以足軍食。乂既戰勝，以為方不足憂。聞方壘成，十一月，引兵攻之，不利。朝議以為乂、穎兄弟，可辭說而釋，</font><font size=4px color="#009090"><font size=4px>〔朝，直遙翻。〕</font></font><font size=4px>乃使中書令王衍等往說穎，令與乂分陝而居，</font><font size=4px color="#009090"><font size=4px>〔周公、召公分陝為二伯。陝在弘農。此言分陝，引周、召事，欲令穎、乂為二伯耳，非分陝地而居也。往說，輸芮翻。陝，式冉翻。〕</font></font><font size=4px>穎不從。乂因致書於穎，為陳利害，欲與之和解。穎復書，「請斬皇甫商等首，則引兵還鄴，」乂不可。

 　　穎進兵逼京師，張方決千金堨，</font><font size=4px color="#009090"><font size=4px>〔水經註：河南縣城東十五里有千金堨。洛陽記曰：千金堨舊堰穀水，魏時更修此堰，謂之千金堨。堨，阿葛翻。〕</font></font><font size=4px>水碓皆涸。</font><font size=4px color="#009090"><font size=4px>〔碓，都內翻。〕</font></font><font size=4px>乃發王公奴婢手舂給兵，一品已下不從征者，男子十三以皆從役，又發奴助兵；公私窮踧，</font><font size=4px color="#009090"><font size=4px>〔踧，與蹙同，子六翻。〕</font></font><font size=4px>米石萬錢。詔命所行，一城而已。</font><font size=4px color="#009090"><font size=4px>〔京師危蹙如此，乂雖戰勝，安得久邪！〕</font></font><font size=4px>驃騎主簿范陽祖逖</font><font size=4px color="#009090"><font size=4px>〔乂為驃騎將軍，以逖為主簿。驃，匹妙翻。〕</font></font><font size=4px>言於乂曰：「劉沈忠義果毅，雍州兵力足制河間，</font><font size=4px color="#009090"><font size=4px>〔雍，於用翻。〕</font></font><font size=4px>宜啟口上為詔與沈，使發兵襲顒。顒窘急，必召張方以自救，此良策也。」</font><font size=4px color="#009090"><font size=4px>〔窘，渠隕翻。〕</font></font><font size=4px>乂從之。沈奉詔馳檄四境，諸郡多起兵應之。沈合七郡之眾凡萬餘人，趣長安。</font><font size=4px color="#009090"><font size=4px>〔雍州統七郡，治安定；或曰：時治新平。沈，持林翻。趣，七喻翻。〕</font></font><font size=4px>

 　　乂又使皇甫商間行，齎帝手詔，命游楷等罷兵，敕皇甫重進軍討顒。商間行至新平，遇其從甥；從甥素憎商，以告顒，</font><font size=4px color="#009090"><font size=4px>〔間，古莧翻。從，才用翻。顒，魚容翻。〕</font></font><font size=4px>顒捕商，殺之。

 　　十二月，議郎周閗、前南平內史長沙王矩</font><font size=4px color="#009090"><font size=4px>〔吳置南郡於江南，晉平吳，改曰南平，以別江北之南郡。閗，口紀翻。〕</font></font><font size=4px>起兵江東以討 石冰，推前吳興太守吳郡顧祕都督揚州九郡諸軍事，</font><font size=4px color="#009090"><font size=4px>〔揚州統郡十八；帝割豫章、鄱陽、廬陵、臨川、建安、南康、晉安屬江州，揚州統十一郡。今止推祕督丹陽、 宣城、毗陵、吳、吳興、會稽、東陽、新安、臨海九郡；淮南、廬江在江北，不與也。〕</font></font><font size=4px>傳檄州郡，殺冰所署將吏。</font><font size=4px color="#009090"><font size=4px>〔將，即亮翻。〕</font></font><font size=4px>於是前侍御史賀循起兵於會 稽，</font><font size=4px color="#009090"><font size=4px>〔會，工外翻。〕</font></font><font size=4px>廬江內史廣陵華譚及丹陽葛洪、甘卓皆起以應祕。</font><font size=4px color="#009090"><font size=4px>〔華，戶化翻。〕</font></font><font size=4px>閗，處之子；循，卲之子；卓，寧之曾孫也。</font><font size=4px color="#009090"><font size=4px>〔周處見八十二卷元康六年、七年。賀卲事吳主暼，為暼所殺。甘寧事吳主權，為將以勇聞。三家皆吳之強宗也。〕</font></font><font size=4px>

 　　冰遣其將羌毒</font><font size=4px color="#009090"><font size=4px>〔姓譜：羌，姓也。〕</font></font><font size=4px>帥兵數萬拒閗，閗擊斬之。冰自臨淮趨壽春。</font><font size=4px color="#009090"><font size=4px>〔帥，讀曰率。趨，七喻翻。〕</font></font><font size=4px>征東將軍劉準聞冰至，惶懼不知所為。廣陵度支廬江陳敏統眾在壽春，</font><font size=4px color="#009090"><font size=4px>〔陳敏自尚書令史出為合肥度支，漕運南方米穀以濟中州，遷廣陵度支。度，徒洛翻。〕</font></font><font size=4px>謂準曰：「此等本不樂遠戍，逼迫成賊，烏合之眾，其勢易離，敏請督運兵為公破之。」</font><font size=4px color="#009090"><font size=4px>〔樂，音洛。易，以豉翻。為，于偽翻；下為叡同。〕</font></font><font size=4px>準乃益敏兵，使擊之。

 　　閏月，李雄急攻羅尚。尚軍無食，留牙門張羅守城，</font><font size=4px color="#009090"><font size=4px>〔考異曰：載記作「羅特」，今從華陽國志。〕</font></font><font size=4px>夜，由牛鞞水東走，</font><font size=4px color="#009090"><font size=4px>〔水經曰：牛鞞水在犍為牛鞞縣。劉昫曰：洛水，一名牛鞞水。杜佑曰：簡州陽安縣，漢牛鞞縣地。孟康曰：鞞，音髀。師古曰：音必爾翻。〕</font></font><font size=4px>羅開門降。</font><font size=4px color="#009090"><font size=4px>〔降，戶江翻。〕</font></font><font size=4px>雄入成都，軍士飢甚，乃帥眾就穀於郪，</font><font size=4px color="#009090"><font size=4px>〔帥，讀曰率。郪縣，漢屬廣漢郡，晉省立。五代史志：郪縣舊曰伍城，隋大業改曰郪縣，唐為梓州治所。宋白曰：漢舊郪縣城在今縣南九十里，臨江，郪王城基址見在，以郪江為縣名。郪，音妻，又千私翻。〕</font></font><font size=4px>掘野芋而食之。</font><font size=4px color="#009090"><font size=4px>〔芋，羊遇翻。所謂僧山之下有蹲鴟也。〕</font></font><font size=4px>許雄坐討賊不進，徵即罪。</font><font size=4px color="#009090"><font size=4px>〔許雄刺梁州，見上卷太安元年。即，就也。〕</font></font><font size=4px>

 　　安北將軍、都督幽州諸軍事王浚，以天下方亂，欲結援夷狄，乃以一女妻鮮卑段務勿塵，一女妻素怒延，</font><font size=4px color="#009090"><font size=4px>〔妻，七細翻。宇文國有別帥曰素奴延。〕</font></font><font size=4px>又表以遼西郡封務勿塵為遼西公。</font><font size=4px color="#009090"><font size=4px>〔為王浚用段氏以攻成都王穎及石勤張本。〕</font></font><font size=4px>浚，沈之子也。</font><font size=4px color="#009090"><font size=4px>〔王沈比晉以弒魏高貴鄉公。〕</font></font><font size=4px>

 　　毛詵之死也，</font><font size=4px color="#009090"><font size=4px>〔事見上卷太安元年。〕</font></font><font size=4px>李叡奔五苓夷帥于陵丞，于陵丞詣李毅為叡請命，</font><font size=4px color="#009090"><font size=4px>〔五苓夷，寧州附塞部落之名。帥，所類翻。為，于偽翻。〕</font></font><font size=4px>毅許之。叡至，毅殺之。于陵丞怒，帥諸夷反攻毅。

 　　尚書令樂廣女為成都王妃，或譖諸太尉乂；乂問廣，廣神色不動，徐曰：「廣豈以五男易一女哉！」</font><font size=4px color="#009090"><font size=4px>〔謂附穎則五男被誅。〕</font></font><font size=4px>乂猶疑之。

 　　永興元年（甲子、三○四）長沙王乂之死，改元永安；西遷長安，方改元永興。〕

 　　春，正月，丙午，樂廣以憂卒。

 　　長沙厲王乂屢與大將軍穎戰，破之，</font><font size=4px color="#009090"><font size=4px>〔長沙王乂不得其死，穎、顒之黨加以惡諡耳。〕</font></font><font size=4px>前後斬獲六、七萬人。而乂未嘗虧奉上之禮；城中糧食日窘，而士卒無離心。</font><font size=4px color="#009090"><font size=4px>〔窘，渠隕翻。〕</font></font><font size=4px>張方以為洛陽未可克，欲還長安。而東海王越慮事不濟，癸亥，潛與殿中諸將夜收乂送別省。</font><font size=4px color="#009090"><font size=4px>〔考異曰：越傳云：「殿中諸將及三部司馬，疲於戰守，密與左衛將軍朱默夜收乂別省，逼越為主。」今從乂傳。〕</font></font><font size=4px>甲子，越啟帝，下詔免乂官，置金墉城。大赦，改元。</font><font size=4px color="#009090"><font size=4px>〔改元永安。考異曰：帝紀：「太安二年十二月甲子，大赦。」「永興元年正月，大赦改元。」疑是一事。〕</font></font><font size=4px>城既開，殿中將士見外兵不盛，悔之，更謀劫出乂以拒穎。越懼，欲殺乂以絕眾心。黃門侍郎潘滔曰：「不可，將自有靜之者。」乃遣人密告張方。丙寅，方取乂於金墉城，至營，炙而殺之，方軍士亦為之流涕。</font><font size=4px color="#009090"><font size=4px>〔為，于偽翻。考異曰：帝紀、三十國、晉春秋云：「太安二年十三月，殺乂。」乂傳曰：「初，乂執權之始，洛下謠曰：『草木萌芽，殺長沙。』乂以正月二十五日廢，二十七日死，如謠言焉。」樂廣傳云：「成都王穎，廣之伲也，及與長沙王乂遘難，而廣既處朝望，群小讒謗之，廣以憂卒。」惠帝紀：「永興元年，正月，丙午，樂廣卒。」若廣卒時乂未死，即乂傳正月二十五日廢為是，合移在永興元年正月。而晉春秋：「太安二年，八月，樂廣自裁。」按帝紀，今年正月，以穎為丞相，遣兵屯城門代宿衛者，疑此皆乂初死時事。又今年正月末，亦有甲子、丙寅。今從乂傳。〕</font></font><font size=4px>

 　　公卿皆詣鄴謝罪；大將軍穎入京師，復還鎮于鄴。詔以穎為丞相；加東海王越守尚書令。穎遣奮武將軍石超等率兵五萬屯十二城門，</font><font size=4px color="#009090"><font size=4px>〔洛陽城東有建春、東陽、清明三門，南有開陽、津陽、平昌、宣陽四門，西有廣陽、西明、閶闔三門，北有大夏、廣莫二門，凡十二門。帥，讀曰率。〕</font></font><font size=4px>殿中宿所忌者，穎皆殺之；悉代去宿衛兵。</font><font size=4px color="#009090"><font size=4px>〔去，羌呂翻。〕</font></font><font size=4px>表盧志為中書監，留鄴，參署丞相府事。

 　　河間王顒頓軍於鄭，</font><font size=4px color="#009090"><font size=4px>〔鄭縣，屬京兆郡，周宣王弟鄭桓公封邑；唐屬華州。〕</font></font><font size=4px>為東軍聲援，聞劉沈兵起，還鎮渭城，</font><font size=4px color="#009090"><font size=4px>〔渭城縣，故秦咸陽也；前漢屬扶風，後漢省，而地名猶在；石勒置石安縣；唐復為咸陽縣，屬京兆。〕</font></font><font size=4px>遣督護虞夔逆戰於好畤。</font><font size=4px color="#009090"><font size=4px>〔好畤縣，前漢屬扶風，後漢、晉省；唐武德二年，復分醴泉置好畤縣，屬京兆。〕</font></font><font size=4px>夔兵敗，顒懼，退入長安，急召張方。方掠洛中官私奴婢萬餘人而西。軍中乏食，殺人雜牛馬肉食之。

 　　劉沈渡渭而軍，與顒戰，顒屢敗。沈使安定太守衙</font><span class="h"><font size=4px>【張：「衙」作「衛」。】</font></font><font size=4px>博、功曹皇甫澹以精甲五千襲長安，入其門，力戰至顒帳下。沈兵來遲，馮翊太守張輔見其無繼，引兵橫擊之，殺博及澹，</font><font size=4px color="#009090"><font size=4px>〔澹，徒覽翻，又徒濫翻。〕</font></font><font size=4px>兵</font><span class="h"><font size=4px>【章：甲十一行本「兵」上有「沈」字；乙十一行本同；孔本同；張校同；退齋校同。】</font></font><font size=4px>遂敗，收餘卒而退。張方遣其將敦偉夜擊之，</font><font size=4px color="#009090"><font size=4px>〔敦，徒渾翻，姓也。〕</font></font><font size=4px>沈軍驚潰，沈與麾下南走，追獲之。沈謂顒曰：「知己之惠輕，</font><font size=4px color="#009090"><font size=4px>〔顒留沈為軍師，遂為雍州刺史。〕</font></font><font size=4px>君臣之義重，沈不可以違天子之詔，量強弱以苟全。</font><font size=4px color="#009090"><font size=4px>〔量，音良。〕</font></font><font size=4px>投袂之日，期之必死，</font><font size=4px color="#009090"><font size=4px>〔左傳：宋殺楚使，楚子聞之，投袂而起。〕</font></font><font size=4px>葅醢之戮，其甘如薺。」</font><font size=4px color="#009090"><font size=4px>〔詩云：誰謂荼苦，其甘如薺。薺，在禮翻。〕</font></font><font size=4px>顒怒，鞭之而後腰斬。新平太守江夏張光數為沈畫計，</font><font size=4px color="#009090"><font size=4px>〔夏，戶雅翻。數，所角翻。為，于偽翻。〕</font></font><font size=4px>顒執而詰之，光曰：「劉雍州不用鄙計，故令大王後有今日！」顒壯之，引與歡宴，表為右衛司馬。

 　　羅尚逃至江陽，</font><font size=4px color="#009090"><font size=4px>〔華陽國志曰：瀘州瀘川縣，本漢江陽縣。又江安縣，亦漢江陽縣也。〕</font></font><font size=4px>遣使表狀；詔尚權統巴東、巴郡、涪陵以供軍賦。</font><font size=4px color="#009090"><font size=4px>〔三郡，本屬梁州，尚權統之。涪，音浮。〕</font></font><font size=4px>尚遣別駕李興詣鎮南將軍劉弘求糧，弘綱紀以運道阻遠，</font><font size=4px color="#009090"><font size=4px>〔綱紀，謂弘參佐操持一府之綱紀者。〕</font></font><font size=4px>且荊州自空乏，欲以零陵米五千斛與尚。弘曰：「天下一家，彼此無異，吾今給之，則無西顧之憂矣。」</font><font size=4px color="#009090"><font size=4px>〔謂尚在巴、涪，則為荊州屏蔽，無西顧之憂。〕</font></font><font size=4px>遂以三萬斛給之，尚賴以自存。李興願留為弘參軍，弘奪其手版而遣之。</font><font size=4px color="#009090"><font size=4px>〔手版，即古笏也。參佐施敬府公，故持手版。今奪興手版遣之，不許其去尚而事己也。〕</font></font><font size=4px>又遣治中何松領兵屯巴東為尚後繼。于時流民在荊州者十餘萬戶，羈旅貧乏，多為盜賊，弘大給其田及種糧，</font><font size=4px color="#009090"><font size=4px>〔種，章勇翻。〕</font></font><font size=4px>擢其賢才，隨資敘用，流民遂安。

 　　三</font><span class="h"><font size=4px>【章：甲十一行本「三」作「二」；乙十一行本同；孔本同；張校同。】</font></font><font size=4px>月，乙酉，丞相穎表廢皇后羊氏，幽于金墉城；廢皇太子覃為清河王。</font><font size=4px color="#009090"><font size=4px>〔羊后立見八十三卷永康元年。覃立見上卷太安元年。〕</font></font><font size=4px>

 　　陳敏與石冰戰數十合，冰眾十倍於敏，敏擊之，所向皆捷，遂與周閗合攻冰於建康。三月，冰北走，投封雲，</font><font size=4px color="#009090"><font size=4px>〔封雲，徐州賊應冰者。〕</font></font><font size=4px>雲司馬張統斬冰及雲以降，揚、徐二州平。周閗、賀循皆散眾還家，不言功賞。朝廷以陳敏為廣陵相。

 　　河間王顒表請立丞相穎為太弟。戊申，詔以穎為皇太弟，都督中外諸軍事，丞相如故。大赦。乘輿服御皆遷于鄴，</font><font size=4px color="#009090"><font size=4px>〔天子在洛而建儲于鄴，則既非矣；乘輿服御亦遷而就之，何居！乘，繩正翻。〕</font></font><font size=4px>制度一如魏武帝故事。以顒為太宰、大都督、雍州牧；</font><font size=4px color="#009090"><font size=4px>〔雍，於用翻。〕</font></font><font size=4px>前太傅劉寔為太尉。寔以老，固襄不拜。

 　　太弟穎僭侈日甚，嬖倖用事，大失眾望。</font><font size=4px color="#009090"><font size=4px>〔時人望穎以匡輔帝室，今乃若此，故大失眾望。嬖，卑義翻，又博計翻。〕</font></font><font size=4px>司空東海王越，與右衛將軍陳眕</font><font size=4px color="#009090"><font size=4px>〔楊正衡曰：眕，止忍翻，又音真。〕</font></font><font size=4px>及長沙故將上官已等謀討之。秋，七月，丙申朔，陳眕勒兵入雲龍門，以詔召三公百僚及殿中，</font><font size=4px color="#009090"><font size=4px>〔殿中者，三部諸將也。〕</font></font><font size=4px>戒嚴討穎。石超奔鄴。戊戌，大赦，復皇后羊氏及太子覃。己亥，越奉帝北征。以越為大都督。徵前侍中嵇紹詣行在。</font><font size=4px color="#009090"><font size=4px>〔長沙王乂當國，以紹為侍中；乂死，紹黜免為庶人。今討穎，故復徵詣行在。〕</font></font><font size=4px>侍中秦準謂紹曰：「今往，安危難測，卿有佳馬乎﹖」紹正色曰：「臣子扈衛乘輿，死生以之，佳馬何為！」

 　　越檄召四方兵，赴者雲集，比至安陽，</font><font size=4px color="#009090"><font size=4px>〔晉志：安陽縣，屬魏郡。魏土地記曰：鄴城南四十里有安陽城。乘，繩證翻。比，必寐翻。〕</font></font><font size=4px>眾十餘萬，鄴中震恐。穎會 群僚問計，東安王繇曰：「天子親征，宜釋甲縞素出迎請罪。」穎不從，遣石超帥眾五萬拒戰。</font><font size=4px color="#009090"><font size=4px>〔帥，讀曰率。〕</font></font><font size=4px>折衝將軍喬智明勸穎奉迎乘輿，穎怒曰：「卿名曉 事，投身事孤；今主上為群小所逼，卿柰何欲使孤束手就刑邪！」

 　　陳眕二弟匡、規自鄴赴行在，云鄴中皆已離散，由是不甚設備。己未，石超軍奄至，乘輿敗績於蕩陰，</font><font size=4px color="#009090"><font size=4px>〔蕩陰縣，漢屬河內郡，晉屬魏郡，唐為相州蕩陰縣。按水經註：湯陰縣因湯水為名。宋白曰：古湯陰縣在湯水南，初廢安陽縣入湯陰，隋又廢湯陰入安陽，則安陽、湯陰二縣接境也。師古曰：蕩，音湯。〕</font></font><font size=4px>帝傷頰，中三矢，</font><font size=4px color="#009090"><font size=4px>〔中，竹仲翻。〕</font></font><font size=4px>百官侍御皆散。嵇紹朝服，下馬登輦，以身衛帝，兵人引紹於轅中斫之。</font><font size=4px color="#009090"><font size=4px>〔轅輈也。方言曰：楚、衛謂之輈。朝，直遙翻。〕</font></font><font size=4px>帝曰：「忠臣也，勿殺！」對曰：「奉太弟令，惟不犯陛下一人耳。」遂殺紹，血濺帝衣。</font><font size=4px color="#009090"><font size=4px>〔濺，子賤翻。〕</font></font><font size=4px>帝墮於草中，亡六璽。石超奉帝幸其營，帝餒甚，超進水，左右奉秋桃。</font><font size=4px color="#009090"><font size=4px>〔桃以夏熟者進御；秋桃非所以奉至尊，而奉之，恤所無也。〕</font></font><font size=4px>穎遣盧志迎帝；庚申，入鄴。大赦，改元曰建武。左右欲浣帝衣，</font><font size=4px color="#009090"><font size=4px>〔浣，戶管翻，濯也。〕</font></font><font size=4px>帝曰：「嵇侍中血，勿浣也！」</font><font size=4px color="#009090"><font size=4px>〔執謂帝為戇愚哉！〕</font></font><font size=4px>

 　　陳眕、上官巳等奉太子覃守洛陽。司空越奔下邳，徐州都督東平王楙不納，越徑還東海。太弟穎以越兄弟宗室之望，</font><font size=4px color="#009090"><font size=4px>〔越、騰、略、模，皆有聲稱於諸宗室中。〕</font></font><font size=4px>下令招之，越不應命。前奮威將軍孫惠上書勸越要結藩方，</font><font size=4px color="#009090"><font size=4px>〔要，一遙翻。〕</font></font><font size=4px>同獎王室，越以惠為記室參軍，與參謀議。北軍中候苟晞奔范陽王虓，虓承制以晞行兗州刺史。</font><font size=4px color="#009090"><font size=4px>〔范陽王虓時鎮許昌。虓，許交翻。〕</font></font><font size=4px>

 　　初，三王之起兵討趙王倫也，</font><font size=4px color="#009090"><font size=4px>〔事見上卷永寧元年。〕</font></font><font size=4px>王浚擁眾挾兩端，禁所部士民不得赴三王召募。太弟穎欲討之而未能，</font><font size=4px color="#009090"><font size=4px>〔使穎兄弟不自內相圖，聲浚之罪而討之，固有餘力矣，何未能邪！」〕</font></font><font size=4px>浚心亦欲圖穎。穎以右司馬和演為幽州刺史，</font><font size=4px color="#009090"><font size=4px>〔和演與穎謀起兵討趙王倫，穎之腹心也。〕</font></font><font size=4px>密使殺浚。演與烏桓單于審登謀與浚游薊城南清泉，因而圖之。</font><font size=4px color="#009090"><font size=4px>〔單，音蟬。〕</font></font><font size=4px>會天暴雨，兵器霑濕，不果而還。</font><font size=4px color="#009090"><font size=4px>〔還，從宣翻，又如字；下同。〕</font></font><font size=4px>審登以為浚得天助，乃以演謀告浚。浚與審登密嚴兵，約并州刺史東嬴公騰共圍演，殺之，自領幽州營兵。</font><font size=4px color="#009090"><font size=4px>〔幽州刺史營兵也。〕</font></font><font size=4px>騰，越之弟也。太弟穎稱詔徵浚，浚與鮮卑段務勿塵、烏桓羯朱及東嬴公騰同起討穎，</font><font size=4px color="#009090"><font size=4px>〔羯，居謁翻。〕</font></font><font size=4px>穎遣北中郎將王斌及石超擊之。</font><font size=4px color="#009090"><font size=4px>〔斌，音彬。〕</font></font><font size=4px>

 　　太弟穎怨東安王繇前議，</font><font size=4px color="#009090"><font size=4px>〔怨其使己縞素迎天子請罪也。〕</font></font><font size=4px>八月，戊辰，收繇，殺之。初，繇兄琅邪恭王覲薨，子睿嗣。睿沈敏有度量，</font><font size=4px color="#009090"><font size=4px>〔沈，持林翻。〕</font></font><font size=4px>為左將軍，與東海參軍王導善。</font><font size=4px color="#009090"><font size=4px>〔導參東海王越軍事。〕</font></font><font size=4px>導，敦之從父弟也；</font><font size=4px color="#009090"><font size=4px>〔從，才用翻；下從者之從同。〕</font></font><font size=4px>識量清遠，以朝廷多故，每勸睿之國。及繇死，睿從帝在鄴，恐及禍，將逃歸。穎先敕關津，無得出貴人，</font><font size=4px color="#009090"><font size=4px>〔關立於經塗要會處，以譏出入津者，濟渡江河所必由之處。〕</font></font><font size=4px>睿至河陽，為津吏所止。從者宋典自後來，以鞭拂睿而笑曰：「舍長，</font><font size=4px color="#009090"><font size=4px>〔舍長，守舍之長也。長，丁丈翻。今知兩翻。〕</font></font><font size=4px>官禁貴人，汝亦被拘邪﹖」</font><font size=4px color="#009090"><font size=4px>〔被，皮義翻。〕</font></font><font size=4px>吏乃聽過。至洛陽，迎太妃夏侯氏俱歸國。</font><font size=4px color="#009090"><font size=4px>〔元帝中興事始此。夏，戶雅翻。〕</font></font><font size=4px>

 　　丞相從事中郎王澄發孟玖姦利事，勸太弟穎誅之，穎從之。

 　　上官巳在洛陽，殘暴縱橫。</font><font size=4px color="#009090"><font size=4px>〔橫，戶孟翻。〕</font></font><font size=4px>守河南尹周馥，浚之從父弟也，</font><font size=4px color="#009090"><font size=4px>〔周浚從王渾伐吳有戰功。〕</font></font><font size=4px>與司隸滿奮等謀誅之，事洩，奮等死，馥走，得免。司空越之討太弟穎也，太宰顒遣右將軍、馮翊太守張方將兵二萬救之，聞帝已入鄴，因命方鎮洛陽。巳與別將苗願拒之，大敗而還。太子覃夜襲巳、願，巳、願出走；方入洛陽。覃於廣陽門迎方而拜，</font><font size=4px color="#009090"><font size=4px>〔洛城西面南頭第一門曰廣陽門。〕</font></font><font size=4px>方下車扶止之，復廢覃及羊后。

 　　初，太弟穎表匈奴左賢王劉淵為冠軍將軍，監五部軍事，</font><font size=4px color="#009090"><font size=4px>〔楊駿輔政，以劉淵為五部大都督；元康末，坐部人叛出塞，免官；穎鎮鄴，表監五部軍事。冠，古玩翻。監，工銜翻。〕</font></font><font size=4px>使將兵在鄴。淵子聰，驍勇絕人，博涉經史，善屬文，</font><font size=4px color="#009090"><font size=4px>〔驍，堅堯翻。屬，之欲翻。〕</font></font><font size=4px>彎弓三百斤；弱冠游京師，</font><font size=4px color="#009090"><font size=4px>〔記曲禮曰：人生十年曰幼學，二十曰弱冠。冠，古玩翻。〕</font></font><font size=4px>名士莫不與交。穎以聰為積弩將軍。

 　　淵從祖右賢王宣謂其族人曰：「自漢亡以來，我單于徒有虛號，無復尺土；</font><font size=4px color="#009090"><font size=4px>〔事見六十七卷漢獻帝建安二十一年。從，才用翻。單，音蟬。〕</font></font><font size=4px>自餘王侯，降同編戶。</font><font size=4px color="#009090"><font size=4px>〔編，相聯次也。民謂之編民，亦謂之編戶者，言比屋聯次而居，編於民籍，無高下之差。〕</font></font><font size=4px>今吾眾雖衰，猶不減二萬，柰何斂首就</font><span class="h"><font size=4px>【章：甲十一行本作「手受」二字；乙十一行本同；孔本同。】</font></font><font size=4px>役，奄過百年！</font><font size=4px color="#009090"><font size=4px>〔奄，忽也，遽也。〕</font></font><font size=4px>左賢王英武超世，天苟不欲興匈奴，必不虛生此人也。今司馬氏骨肉相殘，四海鼎沸，復呼韓邪之業，此其時矣！」</font><font size=4px color="#009090"><font size=4px>〔漢宣帝時，稽侯舩來朝，稱呼韓邪單于；光武時日逐王比內附，亦稱呼韓邪單于。〕</font></font><font size=4px>乃相與謀，推淵為大單于，使其黨呼延攸詣鄴告之。</font><font size=4px color="#009090"><font size=4px>〔師古曰：漢書匈奴中貴種有呼銜氏，即今之呼延氏。〕</font></font><font size=4px>

 　　淵白穎，請歸會葬，穎弗許。淵令攸先歸，告宣等使招集五部及雜胡，聲言助穎，實欲叛之。及王浚、東嬴公騰起兵，淵說穎曰：「今二鎮跋扈，眾十餘萬，</font><font size=4px color="#009090"><font size=4px>〔二鎮，謂幽、并。說，輸芮翻；下同。〕</font></font><font size=4px>恐非宿衛及近郡士眾所能禦也，請為殿下還說五部以赴國難。」</font><font size=4px color="#009090"><font size=4px>〔為，于偽翻。說，輸芮翻。難，乃旦翻。〕</font></font><font size=4px>穎曰：「五部之眾，果可發否﹖就能發之，鮮卑、烏桓，未易當也。</font><font size=4px color="#009090"><font size=4px>〔易，以豉翻。〕</font></font><font size=4px>吾欲奉乘輿還洛陽以避其鋒，</font><font size=4px color="#009090"><font size=4px>〔乘，繩證翻。〕</font></font><font size=4px>徐傳檄天下，以逆順制之，</font><font size=4px color="#009090"><font size=4px>〔言見力不足以制二鎮，欲檄徵天下兵，杖順制逆。〕</font></font><font size=4px>君意何恕﹖」淵曰：「殿下武皇帝之子，有大勳於王室，威恩遠著，四海之內，孰不願為殿下盡死力者！</font><font size=4px color="#009090"><font size=4px>〔為，于偽翻；下請為同。〕</font></font><font size=4px>何難發之有！王浚豎子，東嬴疏屬，</font><font size=4px color="#009090"><font size=4px>〔東嬴公騰、宣帝弟東武侯馗之孫，故云疏屬。〕</font></font><font size=4px>豈能與殿下爭衡邪！殿下一發鄴宮，示弱於人，洛陽不可得而至；雖至洛陽，威權不復在殿下也。</font><font size=4px color="#009090"><font size=4px>〔穎奔敗而失權，卒如淵之言。〕</font></font><font size=4px>願殿下撫勉士眾，靖以鎮之，淵請為殿下以二部摧東嬴，三部梟王浚，</font><font size=4px color="#009090"><font size=4px>〔梟，堅堯翻。〕</font></font><font size=4px>二豎之首，可指日而懸也。」穎悅，拜淵為北單于、參丞相軍事。

 　　淵至左國城，</font><font size=4px color="#009090"><font size=4px>〔左國城，蓋匈奴左部所居城也。據晉書載記，光武建武之初，南單于入居西河之美稷，今離石左國城，單于所徙庭也。水經註曰：左國城在汾州之右，介休縣西南。杜佑曰：左國城在石州離石縣。宋白曰：離石縣東北有離石水，因以為名。〕</font></font><font size=4px>劉宣等上大單于號，</font><font size=4px color="#009090"><font size=4px>〔上，時掌翻。〕</font></font><font size=4px>二旬之間，有眾五萬，都於離石，</font><font size=4px color="#009090"><font size=4px>〔離石縣自漢以來屬西河郡。〕</font></font><font size=4px>以聰為鹿蠡王。</font><font size=4px color="#009090"><font size=4px>〔師古曰：蠡，音盧奚翻。鹿蠡王，即仍漢時谷蠡王號也。谷、鹿字雖不同，而音則同耳。〕</font></font><font size=4px>遣左於陸王宏帥精騎五千，</font><font size=4px color="#009090"><font size=4px>〔帥，讀曰率。騎，奇寄翻；下同。〕</font></font><font size=4px>會穎將王粹拒東嬴公騰。粹已為騰所敗，</font><font size=4px color="#009090"><font size=4px>〔敗，補邁翻；下敗石同。〕</font></font><font size=4px>宏無及而歸。

 　　王浚、東嬴公騰合兵擊王斌，大破之。浚以主簿祁弘為前鋒，</font><font size=4px color="#009090"><font size=4px>〔姓譜：祁姓，黃帝二十五子之一 也；又晉獻侯四世孫奚食邑於祁，曰祁奚。〕</font></font><font size=4px>敗石超于平棘，</font><font size=4px color="#009090"><font size=4px>〔平棘縣，漢屬常山郡，晉屬趙國。劉昫曰：漢平棘縣在今趙州平棘縣南。〕</font></font><font size=4px>乘勝進軍。候騎至鄴，鄴 中大震，百僚奔走，士卒分散。盧志勸穎奉帝還洛陽。時甲士尚有萬五千人。志夜部分，</font><font size=4px color="#009090"><font size=4px>〔分，扶問翻。〕</font></font><font size=4px>至曉將發，而程太妃戀鄴不欲去，穎狐疑未決。俄而眾 潰，穎遂將帳下數十騎與志奉帝御犢車</font><font size=4px color="#009090"><font size=4px>〔晉制：皁輪犢車，諸公乘之。〕</font></font><font size=4px>南奔洛陽。倉猝上下無齎，中黃門被囊中齎私錢三千，詔貸之，</font><font size=4px color="#009090"><font size=4px>〔貸，惕德翻，又敵德翻，又他代翻，假借也。〕</font></font><font size=4px>於道中買飯，夜則御中黃門布被，食以瓦盆。至溫，將謁陵，</font><font size=4px color="#009090"><font size=4px>〔帝之先，河內溫縣孝敬里人，自京兆尹防以上，皆葬于溫。〕</font></font><font size=4px>帝喪履，納從者之履，</font><font size=4px color="#009090"><font size=4px>〔喪，息浪翻。從，才用翻。〕</font></font><font size=4px>下拜流涕。及濟河，張方自洛陽遣其子羆帥騎三千，以所乘車奉迎帝。至芒山下，方自帥萬餘騎迎帝。</font><font size=4px color="#009090"><font size=4px>〔帥，讀曰率。〕</font></font><font size=4px>方將拜謁，帝下車自止之。</font><font size=4px color="#009090"><font size=4px>〔甚於夷王下堂而見諸侯矣。〕</font></font><font size=4px>帝還宮，奔散者稍還，百官粗備。</font><font size=4px color="#009090"><font size=4px>〔粗，坐五翻。〕</font></font><font size=4px>辛巳，大赦。

 　　王浚入鄴，士眾暴掠，死者甚眾。使烏桓羯朱追太弟穎，至朝歌，不及。浚還薊，以鮮卑多掠人婦女，命：「敢有挾藏者斬！」於是沈於易水者八千人。</font><font size=4px color="#009090"><font size=4px>〔王浚進不成勤王，而縱鮮卑、烏桓猾夏亂華，其死於石勒之手，晚矣。沈，持林翻。〕</font></font><font size=4px>

 　　東嬴公騰乞師於拓跋猗戦與弟猗盧合兵擊淵於西河，破之，與騰盟于汾東而還。</font><font size=4px color="#009090"><font size=4px>〔自此拓跋氏屢以兵助并州。戦，徒河翻。還，從宣翻，又如字。〕</font></font><font size=4px>

 　　劉淵聞太弟穎去鄴，歎曰：「不用吾言，逆自奔潰，真奴才也！然吾與之有言矣，不可以不救。」將發兵擊鮮卑、烏桓，劉宣等諫曰：「晉人奴隸御我，今其骨肉相殘，是天棄彼而使我復呼韓邪之業也。鮮卑、烏桓，我之氣類，</font><font size=4px color="#009090"><font size=4px>〔鮮卑、烏桓，東胡之種，與匈奴同稟北方剛強之氣，又同類也。〕</font></font><font size=4px>可以為援，柰何擊之！」淵曰：「善！大丈夫當為漢高、魏武，呼韓邪何足效哉！」宣等稽首曰：「非所及也！」</font><font size=4px color="#009090"><font size=4px>〔稽，音啟。〕</font></font><font size=4px>

 　　荊州兵擒斬張昌，同黨皆夷三族。</font><font size=4px color="#009090"><font size=4px>〔去年昌逃于下儁山，至是方禽滅。〕</font></font><font size=4px>

 　　李雄以范長生有名德，為蜀人所重，欲迎以為君而臣之，長生不可。諸將固請雄即尊位，冬，十月，雄即成都王位，大赦，改元建興。除晉法，約法七章。以其叔父驤為太傅，兄始為太保，李離為太尉，李雲為司徒，李璜為司空，李國為太宰，閻式為尚書令，楊褒為僕射。尊母羅氏為王太后，追尊父特為成都景王。雄以李國、李離有智謀，凡事必咨而後行，然國、離事雄彌謹。</font><font size=4px color="#009090"><font size=4px>〔史言諸李守君臣之分以相保固，所謂盜亦有道也。〕</font></font><font size=4px>

 　　劉淵遷都左國城。</font><font size=4px color="#009090"><font size=4px>〔考異曰：下云「離石大饑，遷于黎亭」，則是淵猶在離石也。按杜佑通典：離石有南單于庭左國城。然則淵雖遷左國，猶在離石縣境內也。〕</font></font><font size=4px>胡、晉歸之者愈眾。淵謂群臣曰：「昔漢有天下久長，恩結於民。吾，漢氏之甥，約為兄 弟；兄亡弟紹，不亦可乎！」乃建國號曰漢。劉宣等請上尊號，</font><font size=4px color="#009090"><font size=4px>〔上，時掌翻。〕</font></font><font size=4px>淵曰：「今四方未定，且可依高祖稱漢王。」於是即漢王位，</font><font size=4px color="#009090"><font size=4px>〔劉淵，字元海。考 異曰：帝紀，李雄、劉淵稱王，皆在十一月惠帝入長安後。華陽國志，李雄十月稱王，一本作十二月。三十國、晉春秋、十六國鈔皆在十月。今從之。〕</font></font><font size=4px>大赦，改元曰元熙。追尊安樂公禪為孝懷皇帝，</font><font size=4px color="#009090"><font size=4px>〔樂，音洛。〕</font></font><font size=4px>作漢三祖、五宗神主而祭之。</font><font size=4px color="#009090"><font size=4px>〔淵以漢高祖、世祖、昭烈為三祖，太宗、世宗、中宗、顯宗、肅宗為五宗。〕</font></font><font size=4px>立其妻呼延氏為王后。以右賢王宣為丞相，崔游為御史大夫，左於陸王宏為太尉，范隆為大鴻臚，</font><font size=4px color="#009090"><font size=4px>〔臚，陵如翻。〕</font></font><font size=4px>朱紀為太常，上黨唯懿之、後部人陳元達皆為黃門郎，</font><font size=4px color="#009090"><font size=4px>〔劉淵皆用漢官制。後部，即匈奴北部也，居新興。〕</font></font><font size=4px>族子曜為建武將軍；游固辭不就。</font><font size=4px color="#009090"><font size=4px>〔崔游，淵之師也；范隆、朱紀，同門生。崔游既能以師道不為淵屈，且又得不變於夷之義。沈約志，魏置建武將軍。〕</font></font><font size=4px>

 　　元達少有志操，</font><font size=4px color="#009090"><font size=4px>〔少，詩照翻。〕</font></font><font size=4px>淵嘗招之，元達不答。及淵為漢王，或謂元達曰：「君其懼乎﹖」元達笑曰：「吾佑其人久矣，彼亦亮吾之心；但恐不過三、二日，驛書必至。」其暮，淵果徵元達。元達事淵，屢進忠言，退而削草，雖子弟莫得知也。</font><font size=4px color="#009090"><font size=4px>〔草，奏笹也。〕</font></font><font size=4px>

 　　曜生而眉白，目有赤光，幼聰慧，有膽量，早孤，養於淵。及長，儀觀魁偉，性拓落高亮，</font><font size=4px color="#009090"><font size=4px>〔拓，恢拓也。落，磊落也。長，知兩翻。觀，古玩翻。〕</font></font><font size=4px>與眾不群，好讀書，善屬文，</font><font size=4px color="#009090"><font size=4px>〔好，呼報翻。屬，之欲翻。〕</font></font><font size=4px>鐵厚一寸，射而洞之。</font><font size=4px color="#009090"><font size=4px>〔厚，胡茂翻。射，而亦翻。洞，貫也。〕</font></font><font size=4px>常自比樂毅及蕭、曹，時人莫之許也；惟劉聰重之，曰：「永明，漢世祖、魏武之流，數公何足道哉！」</font><font size=4px color="#009090"><font size=4px>〔劉曜，字永明。數公，謂樂毅、蕭、曹。〕</font></font><font size=4px>

 　　帝既還洛陽，張方擁兵專制朝政，</font><font size=4px color="#009090"><font size=4px>〔朝，直遙翻；下同。〕</font></font><font size=4px>太弟穎不得復豫事。</font><font size=4px color="#009090"><font size=4px>〔復，扶又翻。〕</font></font><font size=4px>豫州都督范陽王虓、徐州都督東平王楙等上言：「穎弗克負荷， 宜降封一邑，特全其命。</font><font size=4px color="#009090"><font size=4px>〔荷，下可翻，又如字。考異曰：虓傳云：「與鎮東將軍周馥同上言。」按馥傳：「帝自長安還，馥出為平東將軍，都督揚州，代劉準為鎮東。」據此表，張方猶存，蓋自鄴還洛陽時也。〕</font></font><font size=4px>太宰宜委以關右之任，</font><font size=4px color="#009090"><font size=4px>〔河間王顒時為太宰，故稱之。〕</font></font><font size=4px>自州郡以下，選舉授任，一皆仰成；朝之大事，廢興損益，每輒疇咨。</font><font size=4px color="#009090"><font size=4px>〔言關右州郡，聽顒選舉，朝政亦咨而後行。仰，牛向翻。孔安國曰：疇，誰也。顏師古曰：疇，誰也。咨，謀也。言謀於眾人，誰可為事也。余按此所謂疇咨，恐非孔、顏註義。蓋疇，類也。咨，問也。言朝之大事，類以問顒。朝，直遙翻。〕</font></font><font size=4px>張方為國效節，而不達變通，未即西還，宜遣還郡，</font><font size=4px color="#009090"><font size=4px>〔方本為馮翊太守。為，于偽翻。〕</font></font><font size=4px>所加方官，請悉如舊。司徒戎、司空越，並忠國小心，宜幹機事，委以朝政。</font><font size=4px color="#009090"><font size=4px>〔幹，讀曰管，又如字。〕</font></font><font size=4px>王浚有定社稷之勳，</font><font size=4px color="#009090"><font size=4px>〔謂舉兵討穎也。〕</font></font><font size=4px>宜特崇重，遂撫幽朔，長為北藩。臣等竭力扞城，藩屏皇家，</font><font size=4px color="#009090"><font size=4px>〔屏，必郢翻。〕</font></font><font size=4px>則陛下垂拱，四海自正矣。」

 　　方張方在洛既久，兵士剽掠殆竭，眾情喧喧，無復留意，</font><font size=4px color="#009090"><font size=4px>〔剽，匹妙翻。〕</font></font><font size=4px>眾情，謂方之軍情也。議欲奉帝遷都長安；恐帝及公卿不從，欲須帝出而劫之。</font><font size=4px color="#009090"><font size=4px>〔須，待也。〕</font></font><font size=4px>乃請帝謁廟，帝不許。十一月，乙未，方引兵入殿，以所乘車迎帝，帝馳避後園竹中。軍人引帝出，逼使上車，</font><font size=4px color="#009090"><font size=4px>〔上，時掌翻。〕</font></font><font size=4px>帝垂泣從之。方於馬上稽首曰：「今寇賊縱橫，宿衛單少，</font><font size=4px color="#009090"><font size=4px>〔稽，音啟。縱，子容翻。少，詩沼翻。〕</font></font><font size=4px>願陛下幸臣壘，臣盡死力以備不虞。」時群臣皆逃匿，唯中書監盧志侍側，曰：「陛下今日之事，當一從右將軍。」</font><font size=4px color="#009090"><font size=4px>〔張方時為右將軍。〕</font></font><font size=4px>帝遂幸方壘，令方具車載宮人、寶物。軍人因妻略後宮，分爭府藏，</font><font size=4px color="#009090"><font size=4px>〔藏，徂浪翻。〕</font></font><font size=4px>割流蘇、武帳為馬帴，</font><font size=4px color="#009090"><font size=4px>〔毛晃曰：流蘇，盤線繪繡之毬，五采錯為之，同心而下垂者是也。蘇，猶鬚也；又散貌，以其橤下垂，故曰蘇。今人謂絛頭橤為蘇。孟康曰：今御武帳置兵，闌五兵於帳中。帴，將先翻，馬藉也。〕</font></font><font size=4px>魏、晉以來蓄積，掃地無遺。方將焚宗廟、宮室以絕人返顧之心，盧志曰：「董卓無道，焚燒洛陽，</font><font size=4px color="#009090"><font size=4px>〔事見五十九卷漢獻帝初平元年。〕</font></font><font size=4px>怨毒之聲，百年猶存，何為襲之！」乃止。

 　　帝停方壘三日，方擁帝及太弟穎、豫章王熾等趨長安，</font><font size=4px color="#009090"><font size=4px>〔趨，七喻翻。〕</font></font><font size=4px>王戎出奔郟。</font><font size=4px color="#009090"><font size=4px>〔郟縣，前漢屬穎川郡，後漢省，晉屬襄城郡，隋、唐為汝州郟城縣。郟，音夾。〕</font></font><font size=4px>太宰顒帥官屬步騎三萬迎于霸上，</font><font size=4px color="#009090"><font size=4px>〔帥，讀曰率。〕</font></font><font size=4px>顒前拜謁，帝下車止之。帝入長安，以征西府為宮。</font><font size=4px color="#009090"><font size=4px>〔征西府，征西將軍府，顒所居也。〕</font></font><font size=4px>唯尚書僕射荀藩、司隸劉暾、河南尹周馥在洛陽為留臺，承制行事，號東、西臺。</font><font size=4px color="#009090"><font size=4px>〔洛陽為東臺，長安為西臺。暾，他昆翻。〕</font></font><font size=4px>藩，勗之子也。</font><font size=4px color="#009090"><font size=4px>〔荀勗朋比賈充，貴顯於晉初。〕</font></font><font size=4px>丙午，留臺大赦，改元復為永安。辛丑，復皇后羊氏。

 　　羅尚移屯巴郡，遣兵掠蜀中，獲李驤妻昝氏及子壽。</font><font size=4px color="#009090"><font size=4px>〔昝，子感翻，姓也。〕</font></font><font size=4px>

 　　十二月，丁亥，詔太弟穎以成都王還第；更立豫章王熾為皇太弟。</font><font size=4px color="#009090"><font size=4px>〔更，工衡翻。〕</font></font><font size=4px>帝兄弟二十五人，時存者惟穎、熾及吳王晏。晏材資庸下，熾沖素好學，</font><font size=4px color="#009090"><font size=4px>〔好，呼報翻。〕</font></font><font size=4px>故太宰顒立之。詔以司空越為太傅，與顒夾輔帝室，王戎參錄朝政。</font><font size=4px color="#009090"><font size=4px>〔朝，直遙翻。〕</font></font><font size=4px>又以光祿大夫王衍為尚書左僕射。高密王略為鎮南將軍，領司隸校尉，權鎮洛陽。</font><font size=4px color="#009090"><font size=4px>〔考異曰：惠紀作「高密王簡」。按宗室傳，高密孝王略，字元簡，時都督青州，後遷都督荊州，未嘗鎮洛陽。蓋簡即略也，時雖有朝命而略不至，或嘗鎮洛陽而本傳遺脫耳。以余觀之，時朝廷命令不行於方鎮，略蓋未嘗赴洛也。〕</font></font><font size=4px>東中郎將模為寧北將軍，都督冀州諸軍事，鎮鄴。</font><font size=4px color="#009090"><font size=4px>〔晉書帝紀作「東中郎將」，模傳作「北中郎將」。又按晉制，方面之任，有四征、四鎮、四安、四平，無四寧也。「寧」，恐當作「安」。〕</font></font><font size=4px>百官各還本職。令州郡蠲除苛政，愛民務本，清通之後，當還東京。</font><font size=4px color="#009090"><font size=4px>〔謂阻兵者解兵，道路清通之後也。帝時在長安，故謂洛陽為東京。〕</font></font><font size=4px>大赦，改元。</font><font size=4px color="#009090"><font size=4px>〔改元永興。〕</font></font><font size=4px>略、模，皆越之弟也。王浚既去鄴，越使模鎮之。顒以四方乖離，禍難不已，故下此詔和解之，冀獲少安。</font><font size=4px color="#009090"><font size=4px>〔顒欲和解兄弟，當在乂、穎搆隙之時，及事不可為，而顒亦不免矣。〕</font></font><font size=4px>越辭太傅不受。又詔以太宰顒都督中外諸軍事。張方為中領軍、錄尚書事，領京兆太守。</font><font size=4px color="#009090"><font size=4px>〔時帝在長安，京兆太守實掌輦轂下。張方握兵，顒所親倚，故使領京兆。〕</font></font><font size=4px>

 　　東嬴公騰遣將軍聶玄擊漢王淵，戰於大陵，</font><font size=4px color="#009090"><font size=4px>〔大陵縣，自漢以來屬太原郡。魏收地形志：太原郡統內受陽縣有大陵城，其地蓋在唐遼、并二州界。杜佑曰：文水縣，漢大陵縣。聶，尼輒翻。〕</font></font><font size=4px>玄兵大敗。

 　　淵遣劉曜寇太原，取泫氏、屯留、長子、中都。</font><font size=4px color="#009090"><font size=4px>〔泫氏、屯留、長子屬上黨郡；中都屬太原郡。賢曰：泫氏，今澤州高平縣。劉昫曰：澤州陵川縣，漢泫氏縣。高平，漢泫氏縣地。屯留、長子，唐皆屬潞州。師古曰：泫，音工玄翻。屯，音純。長，讀如長短之長，陸德明讀如長幼之長。〕</font></font><font size=4px>又遣冠軍將軍喬晞寇西河，取介休。介休令賈渾不降，晞殺之；</font><font size=4px color="#009090"><font size=4px>〔介休縣，漢屬太原郡，晉屬西河郡，唐屬汾州。冠，古玩翻。降，戶江翻。〕</font></font><font size=4px>將納其妻宗氏，宗氏罵晞而哭，晞又殺之。淵聞之，大怒曰：「使天道有知，喬晞望有種乎！」</font><font size=4px color="#009090"><font size=4px>〔種，章勇翻。〕</font></font><font size=4px>追還，降秩四等，收渾屍，葬之。 
</font><!--/HTMLBUILERPART0--><font size=4px>