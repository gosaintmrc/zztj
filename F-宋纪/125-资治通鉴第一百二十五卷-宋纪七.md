<font size=4px>　　宋紀七</font><font size=4px color="#009090"><font size=4px>〔起強圉淵獻（丁亥），盡上章攝提格（庚寅），凡四年。〕</font></font><font size=4px>

 　　太祖文皇帝中之下

 　　元嘉二十四年（丁亥、四四七）

 　　1春，正月，甲戌，大赦。

 　　2魏吐京胡及山胡曹僕渾等反；二月，征東將軍武昌王提等討平之。

 　　3癸未，魏主如中山。

 　　4魏師之克敦煌也，</font><font size=4px color="#009090"><font size=4px>〔「敦煌」，當作「姑臧」。事見一百二十三卷十六年。〕</font></font><font size=4px>沮渠牧犍使人斫開府庫，</font><font size=4px color="#009090"><font size=4px>〔沮，子余翻。，犍，居言翻。〕</font></font><font size=4px>取金玉及寶器，因不復閉；</font><font size=4px color="#009090"><font size=4px>〔復，扶又翻；下同。〕</font></font><font size=4px>小民爭入盜取之，有司索盜不獲。</font><font size=4px color="#009090"><font size=4px>〔索，山客翻；下同。〕</font></font><font size=4px>至是，牧犍所親及守藏者告之，</font><font size=4px color="#009090"><font size=4px>〔藏，徂浪翻。〕</font></font><font size=4px>且言牧犍父子多蓄毒藥，潛殺人前後以百數；況復姊妹皆學左道。</font><font size=4px color="#009090"><font size=4px>〔謂學曇無讖之術也。〕</font></font><font size=4px>有司索牧犍家，得所匿物，魏主大怒，賜沮渠昭儀死，并誅其宗族，唯沮渠祖以先降得免。</font><font size=4px color="#009090"><font size=4px>〔祖降亦見六年。〕</font></font><font size=4px>又有告牧犍猶與故臣民交通謀反者，三月，魏主遣崔浩就第賜牧犍死，諡日哀王。

 　　6六月，魏西征諸將</font><font size=4px color="#009090"><font size=4px>〔西征，謂討蓋吳之將也。將，即亮翻。〕</font></font><font size=4px>扶風公處真等八人，</font><font size=4px color="#009090"><font size=4px>〔處，昌呂翻。〕</font></font><font size=4px>坐盜沒軍資及虜掠贓各千萬計，並斬之。

 　　7初，上以貨重物輕，改鑄四銖錢。</font><font size=4px color="#009090"><font size=4px>〔元嘉七年鑄四銖錢，見二百二十二卷。〕</font></font><font size=4px>民多翦鑿古錢，取銅盜鑄。上患之。錄尚書事江夏王義恭建議，請以大錢一當兩。</font><font size=4px color="#009090"><font size=4px>〔夏，戶雅翻。〕</font></font><font size=4px>右僕射何尚之議曰：「夫泉貝之興，以估貨為本，</font><font size=4px color="#009090"><font size=4px>〔估，音古。〕</font></font><font size=4px>事存交易，豈假多鑄！數少則幣重，</font><font size=4px color="#009090"><font size=4px>〔少，詩沼翻；下同。〕</font></font><font size=4px>數多則物重，多少雖異，濟用不殊。況復以一當兩，征崇虛價者邪！</font><font size=4px color="#009090"><font size=4px>〔復，扶又翻。〕</font></font><font size=4px>若今制遂行，富人之貲自倍，貧者彌增其困，懼非所以使之均壹也。」上卒從義恭議。</font><font size=4px color="#009090"><font size=4px>〔卒，子恤翻；下同。〕</font></font><font size=4px>

 　　8秋，八月，乙未，徐州刺史衡陽文義季卒。義季自彭城王義庚之貶，</font><font size=4px color="#009090"><font size=4px>〔義康貶見一百二十三卷十七年。〕</font></font><font size=4px>遂縱酒不事事。帝以書誚責，且戒之，</font><font size=4px color="#009090"><font size=4px>〔誚，才笑翻。〕</font></font><font size=4px>義季猶酣飲自若，以至成疾而終。

 　　10冬，十月，壬午，胡藩之子誕世殺豫章太守桓隆之，據郡反，</font><font size=4px color="#009090"><font size=4px>〔胡藩家于豫章。〕</font></font><font size=4px>欲奉前彭城王義康為主，前交州刺史橿和之去官歸，過豫章，擊斬之。</font><font size=4px color="#009090"><font size=4px>〔過，工禾翻。〕</font></font><font size=4px>

 　　11十一月，甲寅，封皇子渾為汝陰王。

 　　十二月，魏晉王伏羅卒。</font><font size=4px color="#009090"><font size=4px>〔考異曰：宋索虜傳曰：「燾所住屠蘇為疾雷，所擊，屠蘇倒，見壓殆死。左右皆號泣，晉王獨不悲。燾怒，賜死。」此出於傳聞。今從後魏書。〕</font></font><font size=4px>

 　　楊文德據葭蘆城，</font><font size=4px color="#009090"><font size=4px>〔水經註：羌水出隴西羌道，東南流逕宕昌城東，西北去仇池五百餘里，又東逕葭蘆城西。〕</font></font><font size=4px>招誘氐、羌，武都等五郡氐皆附之。</font><font size=4px color="#009090"><font size=4px>〔魏取仇池置武都、天水、漢陽、武階、仇池五郡。誘，音酉。〕</font></font><font size=4px>

 　　二十五年（戊子、四四八）

 　　1春，正月，魏仇池鎮將皮豹子帥諸軍擊之。</font><font size=4px color="#009090"><font size=4px>〔將，即亮翻。帥，讀曰率。〕</font></font><font size=4px>文德兵敗，棄城奔漢中。豹子收其妻子、僚屬、軍資及楊保宗所尚魏公主而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　初，保宗將叛，</font><font size=4px color="#009090"><font size=4px>〔保宗叛魏，見上卷二十年。〕</font></font><font size=4px>公主勸之。或曰：「柰何叛父母之國﹖」公主曰：「事見，為一國之母，豈比小縣公主哉！」魏主賜之死。

 　　楊文德坐失守，免官，削爵土。</font><font size=4px color="#009090"><font size=4px>〔未免削之也。〕</font></font><font size=4px>

 　　2二月，癸卯，魏主定州，罷塞圍役者；</font><font size=4px color="#009090"><font size=4px>〔築塞圍見上卷二十三年。〕</font></font><font size=4px>遂如上黨，誅潞縣叛民二千餘家，徙河西離石民五千餘家于平城。</font><font size=4px color="#009090"><font size=4px>〔「河西」當作「西河」。〕</font></font><font size=4px>

 　　3閏月，己酉，帝蒐于宣武場。</font><font size=4px color="#009090"><font size=4px>〔建康倣洛都之制，築宣武場於臺城北。〕</font></font><font size=4px>

 　　4初，劉湛既誅，</font><font size=4px color="#009090"><font size=4px>〔湛誅見一百二十三卷十七年。〕</font></font><font size=4px>庾炳之遂見寵任，累遷吏部尚書，勢傾朝野。炳之無文學，性強急輕淺。既居選部，好詬詈賓客，且多納貨賂；士大夫皆惡之。</font><font size=4px color="#009090"><font size=4px>〔選，須絹翻，好，呼報翻。惡，烏路翻。〕</font></font><font size=4px>

 　　炳之留令史二人宿於私宅，</font><font size=4px color="#009090"><font size=4px>〔尚書令史掌省中文案，不當宿尚書私家。〕</font></font><font size=4px>為有司所糾。上薄其過，欲不問。僕射何尚之因極陳炳之之短曰：「炳之見人有燭盤、佳驢，無不乞伹；選用不平，不可一二；</font><font size=4px color="#009090"><font size=4px>〔言其罪不可一二數也。〕</font></font><font size=4px>交結朋黨，構扇是非，亂俗傷風，過於范曄，所少，賊一事耳。</font><font size=4px color="#009090"><font size=4px>〔言所少者，唯不至如范曄作賊一事。少，詩沼翻。〕</font></font><font size=4px>縱不加罪，故宜出之。」上欲以炳之為丹楊尹。尚之曰：「炳之蹈罪負恩，方復有尹京赫赫之授，</font><font size=4px color="#009090"><font size=4px>〔復，扶又翻。弔用詩「赫赫師尹」以諭京尹。然詩所謂師尹者，乃太師尹氏也。〕</font></font><font size=4px>乃更成其形勢也。古人云：『無賞無罰，雖堯、舜不能為治。』</font><font size=4px color="#009090"><font size=4px>〔漢宣帝詔曰：有功不賞，有罪不誅，雖唐、虞不能以化。治，直吏翻。〕</font></font><font size=4px>臣昔啟范曄，</font><font size=4px color="#009090"><font size=4px>〔事見一百二十三卷十七年。〕</font></font><font size=4px>亦懼犯顏，苟白愚懷，九死不悔。</font><font size=4px color="#009090"><font size=4px>〔言，苟愚懷所欲吐者，雖冒九死猶將言之而不悔。〕</font></font><font size=4px>歷觀古今，未有眾過藉藉，</font><font size=4px color="#009090"><font size=4px>〔藉，秦昔翻。〕</font></font><font size=4px>受貨數百萬，更得高官厚祿如炳之者也。」上乃免炳之官，以徐湛之為丹楊尹。

 　　5彭城太守王玄謨上言：「彭城要兼水陸，</font><font size=4px color="#009090"><font size=4px>〔魏人南寇，水行自清入泗，陵行自歷城、瑕丘，皆湊彭城，故云要兼水陵。〕</font></font><font size=4px>請以皇子撫臨州事。」夏四月，乙卯，以武陵王駿為安北將軍、徐州刺史。

 　　6五月，甲戌，魏以交趾公韓拔為鄀善王，</font><font size=4px color="#009090"><font size=4px>〔魏書官氏志：內人諸姓，出大汗氏改為韓氏。鄯，上扇翻。〕</font></font><font size=4px>鎮鄯善，賦役其民，比之郡縣。

 　　7當兩大錢行之經時，公私不以為便；己卯，罷之。

 　　8六月，丙寅，荊州刺史南譙王義宣進位司空。

 　　9辛酉，魏主如廣德宮。</font><font size=4px color="#009090"><font size=4px>〔魏主起殿於陰山北，殿成而楊難當來朝，因命曰廣德宮。〕</font></font><font size=4px>

 　　10秋，八月，甲子，封皇子彧為淮陽王。</font><font size=4px color="#009090"><font size=4px>〔彧，於六翻。〕</font></font><font size=4px>

 　　11西域般悅國去平城萬有餘里，</font><font size=4px color="#009090"><font size=4px>〔據北史，「般悅」當作「悅般」。般，音揼。〕</font></font><font size=4px>遣使詣魏，</font><font size=4px color="#009090"><font size=4px>〔使，疏吏翻。〕</font></font><font size=4px>請與魏東西合擊柔然；魏主許之，中外戒嚴。

 　　九月，辛未，以尚書右僕射何尚之為左僕射，領軍將軍沈演之為吏部尚書。

 　　丙戌，魏主如陰山。

 　　14魏成周公萬度歸擊焉耆，大破之，焉耆王鳩尸卑那奔龜茲。</font><font size=4px color="#009090"><font size=4px>〔龜茲，音丘慈。〕</font></font><font size=4px>魏主詔唐和與前部王車伊洛帥所部兵會度歸討西域。</font><font size=4px color="#009090"><font size=4px>〔車伊洛，車師大帥也，世附於魏，魏封為前部王。帥，讀曰率。〕</font></font><font size=4px>和說降柳驢等六城，</font><font size=4px color="#009090"><font size=4px>〔說，輪芮翻。〕</font></font><font size=4px>因共擊波居羅城，拔之。

 　　冬，十月，辛丑，魏弘農昭王奚斤卒，子它觀</font><span class="h"><font size=4px>【張：「觀」下脫「應」字。】</font></font><font size=4px>襲。魏主曰：「斤關西之敗，</font><font size=4px color="#009090"><font size=4px>〔事見一百二十一卷五年。〕</font></font><font size=4px>罪固當死；朕以斤佐命先朝，</font><font size=4px color="#009090"><font size=4px>〔朝，直遙翻。〕</font></font><font size=4px>復其爵邑，使得終天年，君臣之分亦足矣。」</font><font size=4px color="#009090"><font size=4px>〔分，扶問翻。〕</font></font><font size=4px>乃降它觀爵為公。

 　　癸亥，魏大赦。

 　　十二月，魏萬度歸自焉耆西討龜茲，留唐和鎮焉耆。柳驢戌主乙直伽謀叛，</font><font size=4px color="#009090"><font size=4px>〔伽，求迦翻。〕</font></font><font size=4px>筎擊斬之，由是諸胡咸服，西域復平。</font><font size=4px color="#009090"><font size=4px>〔復，扶又翻；下復伐同。〕</font></font><font size=4px>

 　　魏太子朝于行宮，</font><font size=4px color="#009090"><font size=4px>〔陰山之行宮也。朝，直遙翻。〕</font></font><font size=4px>遂從伐柔然。至受降城，</font><font size=4px color="#009090"><font size=4px>〔即漢武帝所築受降城。降，戶江翻。〕</font></font><font size=4px>不見柔然，因積糧於城內，置戌而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　二十六年（己丑、四四九）

 　　1春，正月，戌辰朔主饗群臣於漠南。甲戌，復伐柔然。高涼王那出東道，略陽王羯兒出西道，</font><font size=4px color="#009090"><font size=4px>〔羯，居謁翻。〕</font></font><font size=4px>魏主與太子出涿邪山，</font><font size=4px color="#009090"><font size=4px>〔邪，讀曰耶。〕</font></font><font size=4px>行數千里。柔然處羅可汗恐懼遠遁。</font><font size=4px color="#009090"><font size=4px>〔處，昌呂翻。可，從刊入聲。汗，音寒。〕</font></font><font size=4px>

 　　2二月，己亥，上如丹徒，謁京陵。三月，丁巳，大赦募諸州樂移者數千家以實京口。</font><font size=4px color="#009090"><font size=4px>〔樂，音洛。〕</font></font><font size=4px>

 　　3庚寅，魏主還平城。

 　　4夏，五月，壬午，帝還建康。

 　　5庚寅，魏主如陰山。

 　　6 帝欲經略中原，群臣爭獻策以迎合取寵彭城太守王玄謨尤好進言，</font><font size=4px color="#009090"><font size=4px>〔守，手又翻。好，呼到翻。〕</font></font><font size=4px>帝謂侍臣曰：「觀玄謨所陳，令人有封狼居胥意。」</font><font size=4px color="#009090"><font size=4px>〔漢霍去病伐 匈奴，封狼居胥，禪不姑衍，以臨瀚海。〕</font></font><font size=4px>御史中丞袁淑言於上曰：「陛下今當席卷趙、魏，</font><font size=4px color="#009090"><font size=4px>〔卷，讀曰捲。〕</font></font><font size=4px>檢玉岱宗；</font><font size=4px color="#009090"><font size=4px>〔封泰山用玉檢。〕</font></font><font size=4px>臣逢千載之會，願上封禪書。」</font><font size=4px color="#009090"><font size=4px>〔載，子亥翻。上，時掌翻。〕</font></font><font size=4px>上悅。淑，耽之曾孫也。</font><font size=4px color="#009090"><font size=4px>〔袁耽見晉成帝紀。〕</font></font><font size=4px>

 　　秋，七月，辛未，以廣陵王誕為雍州刺史。</font><font size=4px color="#009090"><font size=4px>〔雍，於用翻。〕</font></font><font size=4px>上以襄陽外接關、河欲廣其資力，乃罷江州軍府文武，悉配雍州；</font><font size=4px color="#009090"><font size=4px>〔沈約曰：晉孝武始於襄陽立雍州，并立橋郡縣；至是，割荊州之襄陽、南陽、新野、順陽、隨五郡為雍州，而僑郡縣猶寄寓在諸郡界。〕</font></font><font size=4px>湘州入臺租稅，悉給襄陽。

 　　7九月，魏主伐柔然，高涼王那出東道，略陽王羯兒出中道。柔然處羅可汗悉國內精兵圍那數十重；那掘塹堅守，</font><span class="h"><font size=4px>【章：十二行本「守」下有「相持數日」四字；乙十一行本同；孔本同；張校同；退齋校同。】</font></font><font size=4px>處羅數挑戰，輒為那所敗。</font><font size=4px color="#009090"><font size=4px>〔重，直龍翻。掘，其月翻。塹，七豔翻。數，所角翻。挑，徒了翻。敗，補邁翻。〕</font></font><font size=4px>以那眾少而堅，</font><font size=4px color="#009090"><font size=4px>〔少，詩沼翻。〕</font></font><font size=4px>疑大軍將至，解圍夜去；那引兵追之，九日九夜。處羅益懼，棄輜重，踰穹隆嶺遠遁；那數其輜重，</font><font size=4px color="#009090"><font size=4px>〔重，直用翻。〕</font></font><font size=4px>引軍還，興魏主會於廣廣澤。略陽王羯兒收柔然民畜凡百餘萬。自是柔然衰弱，屏跡不敢犯魏塞。</font><font size=4px color="#009090"><font size=4px>〔屏，必郢翻。〕</font></font><font size=4px>冬，十二月，戊申，魏主還平城。

 　　8沔北諸山蠻寇雍州，建威將軍沈慶之帥後軍中兵參軍柳元景、隨郡太守宗愨等二萬人討之，</font><font size=4px color="#009090"><font size=4px>〔帥，讀曰率。〕</font></font><font size=4px>八道俱進。先是，諸將討蠻者皆營於山下以迫之，蠻得據山發矢石以擊，官軍多不利。</font><font size=4px color="#009090"><font size=4px>〔乘高臨下，矢石之勢所及過於平原相謂者，故軍多不利。先，悉薦翻。〕</font></font><font size=4px>慶之曰：「去歲蠻田大稔，積穀重巖，</font><font size=4px color="#009090"><font size=4px>〔重，直龍翻。〕</font></font><font size=4px>不可與之曠日相守也。不若出其不意，衝其腹心，破之必矣。」及命諸軍斬木登山，鼓譟而前，群蠻震恐；因其恐而擊之，所向奔潰。</font><font size=4px color="#009090"><font size=4px>〔斬木登山，八道並進，蠻救首救尾之不暇，故震恐而奔潰。若一道而進，蠻聚兵據險拒戰，雖欲斬木而登山，庸可得乎！〕</font></font><font size=4px>

 　　二十七年（庚寅、四五○）

 　　1春，正月，乙酉，魏主如洛陽。

 　　2沈慶之自冬至春，屢破雍州蠻，因蠻所聚穀以充軍食，前後斬首三千級，虜二萬八千餘口，降者二萬五千餘戶。</font><font size=4px color="#009090"><font size=4px>〔降，下江翻。〕</font></font><font size=4px>〕幸諸山大羊蠻憑險築城，守禦甚固。慶之擊之，命諸軍連營於山中，開門相通，各穿池於營內，朝夕不外汲。頃之，風甚，蠻潛兵夜來燒營，諸軍以池水沃火，多山弓弩夾射之，</font><font size=4px color="#009090"><font size=4px>〔射，而亦翻。〕</font></font><font size=4px>蠻兵散走。蠻所據險固，不可攻慶之及置六戌以守之。久之，蠻食盡，稍稍請降，悉遷於建康以為營戶。</font><font size=4px color="#009090"><font size=4px>〔史言沈慶之又能持久以弊諸蠻。降，戶江翻。〕</font></font><font size=4px>

 　　3魏主將入寇，二月，甲午，大獵於梁川。</font><font size=4px color="#009090"><font size=4px>〔梁川，後魏大平二年置梁城郡於其地，領參合、旋鴻二縣。〕</font></font><font size=4px>帝聞之，敕淮、泗諸郡：「若魏寇小至，則各堅守；大至，則拔民歸壽陽。」邊戌偵候不明，</font><font size=4px color="#009090"><font size=4px>〔偵，丑鄭翻。〕</font></font><font size=4px>辛亥，魏主自 將步騎十萬奄至。</font><font size=4px color="#009090"><font size=4px>〔將，即亮翻。騎奇寄翻。考異曰：宋書：「是月辛丑，南平王鑠進號西平。辛巳，索虜寇汝南。」按長曆，二月壬辰朔，十日辛丑，二十日辛 亥。「巳」當作「亥」。〕</font></font><font size=4px>南頓太守鄭琨、</font><font size=4px color="#009090"><font size=4px>〔南頓縣本屬汝南，晉惠帝分置南頓郡。〕</font></font><font size=4px>潁川太守鄭</font><span class="h"><font size=4px>【章：十二行本「鄭」作「郭」；乙十一行本同；孔本同；張校同。】</font></font><font size=4px>道隱並棄城走。

 　　是時，豫州刺史南平王鑠鎮壽陽，遣左軍行參軍陳憲行汝南郡事，守懸瓠，</font><font size=4px color="#009090"><font size=4px>〔水經註：汝水自汝南上蔡縣東逕懸瓠城北，今豫州刺史，汝南郡治。汝水枝別左出，西北流，又屈西東轉，又西南會汝，形若懸瓠，故以名城。瓠，戶故翻，又音乎。〕</font></font><font size=4px>城中戰士不漢千人，魏主圍之。

 　　三月，以軍興，減內外百官俸三分之一。

 　　魏人晝夜攻懸瓠，多作高樓，臨城以射之，</font><font size=4px color="#009090"><font size=4px>〔射，而亦翻。〕</font></font><font size=4px>矢下如雨，城中負戶以汲，施大鉤於衝車之端以牽樓堞，壞其南城；</font><font size=4px color="#009090"><font size=4px>〔堞，達謟翻。壞，音怪。〕</font></font><font size=4px>陳憲內設女牆，外立木柵以拒之。魏人填塹，肉薄登城，</font><font size=4px color="#009090"><font size=4px>〔薄，迫也。塹，七豔翻。〕</font></font><font size=4px>憲督厲將士苦戰，</font><font size=4px color="#009090"><font size=4px>〔將，即亮翻。〕</font></font><font size=4px>積屍與城等。魏人乘屍上城，短兵相接，憲銳氣愈奮，戰士無不一當不，殺傷萬計，城中死者亦過半。

 　　魏主遣永昌王仁將步騎萬餘，驅所掠六郡生口北屯汝陽。</font><font size=4px color="#009090"><font size=4px>〔汝陽縣本屬汝南郡，江左分立汝陽郡。〕</font></font><font size=4px>時徐州刺史武陽王駿鎮彭城，帝遣間使命駿發騎，齎三日糧襲之。</font><font size=4px color="#009090"><font size=4px>〔間，古莧翻。使，疏吏翻。騎，奇寄翻；下同。〕</font></font><font size=4px>駿發百里內馬得千五百匹，分為五軍，遣參軍劉泰之</font><font size=4px color="#009090"><font size=4px>〔考異曰：後魏紀作「劉坦之」，今從宋書。〕</font></font><font size=4px>帥安北騎兵行參軍垣謙之、田曹行參軍臧肇之、集曹行參軍尹定、</font><font size=4px color="#009090"><font size=4px>〔田曹，主營田；集曹，主安集流散，猶漢之安集掾也。時駿為安北將軍，謙之等皆府僚也。〕</font></font><font size=4px>武陵左常侍杜幼文、</font><font size=4px color="#009090"><font size=4px>〔晉制：王國置左右常侍名一人。〕</font></font><font size=4px>殿中將軍程大祚等將之，</font><font size=4px color="#009090"><font size=4px>〔將，即亮翻。〕</font></font><font size=4px>直趨汝陽。</font><font size=4px color="#009090"><font size=4px>〔趨，七喻翻。〕</font></font><font size=4px>魏人唯慮救兵自壽陽來，不備彭城。丁酉，泰之等潛進，擊之，殺三千餘人，燒其輜重，</font><font size=4px color="#009090"><font size=4px>〔重，直用翻。〕</font></font><font size=4px>魏人失</font><span class="h"><font size=4px>【章：十二行本「失」作「奔」；乙十一行本同；孔本同；張校同；退齋校同；熊校同。】</font></font><font size=4px>散，諸生口悉得東走。魏人偵知泰之等兵無繼，</font><font size=4px color="#009090"><font size=4px>〔偵，丑鄭翻。〕</font></font><font size=4px>復引兵擊之。</font><font size=4px color="#009090"><font size=4px>〔復，扶又翻。〕</font></font><font size=4px>垣謙之先退，士卒驚亂，棄仗走。泰之為魏人所殺，肇之溺死，天祚為魏所擒，謙之、定、幼文及士卒免者九百餘人，馬還者四百匹。

 　　魏主攻懸瓠四十二日，帝遣南平內史臧質詣壽陽，與安蠻司馬劉康祖共將兵救懸瓠。</font><font size=4px color="#009090"><font size=4px>〔時南平王鑠領安蠻校尉，以康祖為司馬。〕</font></font><font size=4px>魏主遣殿中尚書任城公乞地真將兵逆拒之。</font><font size=4px color="#009090"><font size=4px>〔魏殿中尚書知殿內兵馬倉庫。任，音壬。〕</font></font><font size=4px>質等擊斬乞地真。康祖，道錫之從兄也。</font><font size=4px color="#009090"><font size=4px>〔劉道錫見一百二十三卷十八年。從，才用翻。〕</font></font><font size=4px>

 　　夏，四，魏主引兵還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>癸卯，至平城。

 　　壬子，安北將軍武陵王駿降號鎮軍將軍，垣謙之伏誅，尹定、杜幼文付尚方；</font><font size=4px color="#009090"><font size=4px>〔輸作尚方也。〕</font></font><font size=4px>以陳憲為龍驤將軍、汝南，新蔡二郡太守。</font><font size=4px color="#009090"><font size=4px>〔驤，思將翻。〕</font></font><font size=4px>

 　　魏主遺帝書曰：「前蓋吳反道，扇動關、隴。彼復使人就而誘之，丈夫遺以弓矢，婦人遺以環釧；</font><font size=4px color="#009090"><font size=4px>〔復，扶又翻。誘，音酉。遺，于季翻。通使蓋吳事見上卷二十二年、二十三年。釧，尺絹翻，臂環也。〕</font></font><font size=4px>是曹正欲譎誑取賂，</font><font size=4px color="#009090"><font size=4px>〔譎，古穴翻。誑，居況翻。〕</font></font><font size=4px>豈有遠相服從之理！為大丈夫，何不自來取之，而以貨誘我邊民？募往者復除七年，是賞姦也。</font><font size=4px color="#009090"><font size=4px>〔復，方目翻。〕</font></font><font size=4px>我今來至此土所得多少，孰與彼前後得我民邪﹖

 　　彼若欲存劉氏血食者，當割江以北輸之，攝守南渡，</font><font size=4px color="#009090"><font size=4px>〔攝，收也，言收江北守兵南渡江也。〕</font></font><font size=4px>當</font><span class="h"><font size=4px>【章：十二行本「當」上有「如此」二字；乙十一行本同；孔本同；張校同。】</font></font><font size=4px>釋江南使彼居之。不然，可善敕方鎮、刺史、守宰嚴供帳之具，</font><font size=4px color="#009090"><font size=4px>〔守，式又翻。「帳」，當作「張」，音竹亮翻。〕</font></font><font size=4px>來秋當往取揚州。大勢已至，終不相縱。彼往日北通蠕蠕，西結赫連、沮渠、吐谷渾，東連馮弘、高麗；</font><font size=4px color="#009090"><font size=4px>〔事並見前。蠕，人兗翻。沮，子余翻。吐，從暾入聲。谷，音浴。麗，力知翻。〕</font></font><font size=4px>凡此數國，我皆滅之。以此而觀，彼豈能獨立！

 　　蠕蠕吳提、吐賀真皆已死，我今北征，先除有足之寇。</font><font size=4px color="#009090"><font size=4px>〔柔然多馬，故言其有足。〕</font></font><font size=4px>彼若不從命來秋當復往取之；</font><font size=4px color="#009090"><font size=4px>〔復，扶又翻；下復縱、復非同。〕</font></font><font size=4px>以彼無足，故不先討耳。我往之日，彼作何計，為掘塹自守，為築垣以自障也﹖</font><font size=4px color="#009090"><font size=4px>〔塹，七豔翻。〕</font></font><font size=4px>我當顯然往取揚州，不若彼翳行竊步也。</font><font size=4px color="#009090"><font size=4px>〔翳，於計翻，蔽也。言隱蔽其身而行也。〕</font></font><font size=4px>彼來偵諜，我已擒之，復縱還。其人目所盡見，委曲善問之。</font><font size=4px color="#009090"><font size=4px>〔偵，丑鄭翻。〕</font></font><font size=4px>

 　　彼前使裴方明取仇池，既得之，疾其勇功，己不能容；有臣如此尚殺之，</font><font size=4px color="#009090"><font size=4px>〔事見上卷二十年。〕</font></font><font size=4px>烏得與我校邪！彼非我敵也。彼常欲與我一交戰，我亦不癡，復非苻堅，何時與彼交戰﹖</font><font size=4px color="#009090"><font size=4px>〔觀此，魏人猶有憚南兵之心，蓋高祖之餘威，而道垂諸將猶為有人也。〕</font></font><font size=4px>晝則遣騎圍繞，夜則離彼百里外宿；</font><font size=4px color="#009090"><font size=4px>〔騎，奇寄翻。離，力智翻。〕</font></font><font size=4px>吳人正有斫營伎，</font><font size=4px color="#009090"><font size=4px>〔伎，渠綺翻。〕</font></font><font size=4px>彼募人以來，不過行五十里，天已明矣。彼募人之首，豈得不為我有哉！

 　　4侍中、左衛將軍江湛遷吏部尚書。湛性公廉，與僕射徐湛之並為主上所寵信，時稱江、徐。

 　　5魏司徒崔浩，自恃才略乃魏主所寵任，專制朝權，嘗薦冀、定、相、幽、井五州之士數十人，皆起家為郡守。</font><font size=4px color="#009090"><font size=4px>〔朝，直遙翻。相，息亮翻。守，式又翻。〕</font></font><font size=4px>太子晃曰：「先徵之人，亦州郡之選也；</font><font size=4px color="#009090"><font size=4px>〔先徵之人，謂游雅、李靈、亮允等。〕</font></font><font size=4px>在職已久，勤勞未答，宜先補郡縣，以新徵者代為郎吏。且守令治民，宜得更事者。」</font><font size=4px color="#009090"><font size=4px>〔守，手又翻。治，直之翻。更，工衡翻。〕</font></font><font size=4px>浩固爭而遣之。中書侍郎、領著作郎亮允聞之，謂東宮博士管恬曰：「崔公其不免乎！苟道其非，而校勝於上，將何以堪之！」

 　　魏主以浩監祕書事，</font><font size=4px color="#009090"><font size=4px>〔監，工銜翻。〕</font></font><font size=4px>使與高允等共譔國記，</font><font size=4px color="#009090"><font size=4px>〔譔，雛免翻，譔述也。〕</font></font><font size=4px>曰：「務從實錄。」著作飲史閔湛、郗標，</font><font size=4px color="#009090"><font size=4px>〔郗，丑之翻。〕</font></font><font size=4px>性巧佞，為浩所寵信。浩嘗註易及論語、詩、書，湛、標上疏言：「馬、鄭、王、賈不如浩之精微，</font><font size=4px color="#009090"><font size=4px>〔馬融、鄭玄、王肅、賈逵也。〕</font></font><font size=4px>乞收境內諸書，班浩所註，令天下習業。</font><font size=4px color="#009090"><font size=4px>〔令習肄浩所註經以為家業。〕</font></font><font size=4px>并求敕浩註禮傳，</font><font size=4px color="#009090"><font size=4px>〔傳，直戀翻。〕</font></font><font size=4px>令後生得觀正義。」浩亦薦湛、標有著述才。湛、標又勸浩刊所譔國史于石，以彰直筆。亮允聞之，謂著作郎宗欽曰：「湛、標所營，分寸之間，恐為崔門萬世之禍，吾徒亦無噍類矣！」</font><font size=4px color="#009090"><font size=4px>〔噍，才笑翻。〕</font></font><font size=4px>浩竟用湛標議，刊石立於郭壇東，方百步，</font><font size=4px color="#009090"><font size=4px>〔據水經註，平城西郭外有郊天壇。〕</font></font><font size=4px>用功三百萬。浩書魏之先世，事皆詳實，列於衢路，往來見者咸以為言。北人無不忿恚，</font><font size=4px color="#009090"><font size=4px>〔北人，謂其先世從拓跋氏來自北荒者。恚，於避翻。〕</font></font><font size=4px>相與譖浩於帝，以為暴揚國惡。帝大怒，使有司按浩及祕書郎吏私罪狀。

 　　初，遼東公翟黑子有寵於帝，奉使并州，</font><font size=4px color="#009090"><font size=4px>〔使，疏吏翻。〕</font></font><font size=4px>受布千匹。事覺，黑子謀於高允曰：「主上問我，當以實告，為當諱之﹖」允曰：「公帷幄寵臣，有罪首實，</font><font size=4px color="#009090"><font size=4px>〔首，式救翻。〕</font></font><font size=4px>庶或見原，</font><font size=4px color="#009090"><font size=4px>〔原，赦也。〕</font></font><font size=4px>不可重為欺罔也。」</font><font size=4px color="#009090"><font size=4px>〔重，直用翻。〕</font></font><font size=4px>中書侍郎崔覽、公孫質曰：「若首實，罪不可測，不如諱之。」黑子怨允曰：「君柰何誘人就死地！」人見帝，不以實對，帝怒，殺之。</font><font size=4px color="#009090"><font size=4px>〔誘，音酉。見，賢遍翻。〕</font></font><font size=4px>帝使允授太子經。

 　　及崔浩被收，</font><font size=4px color="#009090"><font size=4px>〔被，皮義翻。〕</font></font><font size=4px>太子召允至東宮，因留宿。明旦，與俱入朝，</font><font size=4px color="#009090"><font size=4px>〔朝，直遙翻。〕</font></font><font size=4px>至宮門，謂允曰：「入見至尊，吾自導卿；脫至尊有問，但依吾語。」允曰：為何等事也﹖」</font><font size=4px color="#009090"><font size=4px>〔為，于偽翻。〕</font></font><font size=4px>太子曰：「入自知之。」太子見帝，言「高允小心慎密，且且微賤；制由崔浩，請赦其死！」帝召允，問曰：「國書皆浩所為乎﹖」對曰：「太祖記，前著作郎鄧淵所為；先帝記及今記，臣與浩共為之。然浩所領事多，總裁而已，</font><font size=4px color="#009090"><font size=4px>〔謂總其大綱，裁其可否也。〕</font></font><font size=4px>至於著述，臣多於浩。」帝怒曰：「允罪甚於浩，何以得牛！」太子懼曰：「天威嚴重，允小臣，迷亂失次耳。臣曏問，皆云浩所為。」帝問允：「信如東宮所言乎﹖」對曰：「臣罪當滅族，不敢虛妄。殿下以臣侍講日久，哀臣，欲伹其生耳。</font><font size=4px color="#009090"><font size=4px>〔伹，古大翻。〕</font></font><font size=4px>實不問臣，臣亦無此言，不敢迷亂。」帝顧太子曰：「直哉！此人情所難，而允能為之！臨死不易辭，信也；為臣不欺君，貞也。宜特除其罪以旌之。」遂赦之。

 　　於是召浩前，臨死之。</font><font size=4px color="#009090"><font size=4px>〔詰，去吉翻。〕</font></font><font size=4px>浩惶惑不能對。允事事申明，皆有條理。帝命允為詔，誅浩及僚屬宗欽、段承根等，下至僮吏，凡百二十八人，皆夷五族；允持疑不為。帝頻使催切，允乞更一見，然後為詔。帝引使前，允曰：「浩之所坐，若更有餘釁，</font><font size=4px color="#009090"><font size=4px>〔釁，許覲翻。〕</font></font><font size=4px>非臣敢知；若直以觸犯，罪不至死。」</font><font size=4px color="#009090"><font size=4px>〔觸犯，謂直書國惡，不為尊者諱也。〕</font></font><font size=4px>帝怒，命武士執允。太子為之拜請，</font><font size=4px color="#009090"><font size=4px>〔為，本偽翻；下欲為同。〕</font></font><font size=4px>帝意解，乃曰：「無斯人，當有數千口死矣。」

 　　六月，己亥，詔誅清河崔氏與浩同宗者無遠近，及浩姻家范陽盧氏、太原郭氏、河東柳氏，並夷其族，</font><font size=4px color="#009090"><font size=4px>〔浩所連姻，皆士望也，非有憑附屬請之罪，以浩故皆亦其族。擇耦可不謹哉！〕</font></font><font size=4px>餘皆止誅其身。縶浩置檻內，送城南，</font><font size=4px color="#009090"><font size=4px>〔檻，檻車也。後魏刑人必於城南。縶，陟立翻。〕</font></font><font size=4px>衛士數十人溲其上，</font><font size=4px color="#009090"><font size=4px>〔溲，所鳩翻；小便也。〕</font></font><font size=4px>呼聲嗷嗷，</font><font size=4px color="#009090"><font size=4px>〔嗷，五刀翻。〕</font></font><font size=4px>聞於行路。</font><font size=4px color="#009090"><font size=4px>〔聞，音問。〕</font></font><font size=4px>宗欽臨刑歎曰：「高允其殆聖乎！」

 　　他日，太子讓允曰：「人亦當知機。吾欲為卿脫死，既開端緒；而卿終不從，激怒帝如此。每念之，使人心悸。」</font><font size=4px color="#009090"><font size=4px>〔悸，其季翻。〕</font></font><font size=4px>允曰：「夫史者，所以記人主善惡，為將來勸戒，故人主有所畏忌，慎其舉措。崔浩孤負聖恩，以私欲沒其廉潔，愛憎蔽其公直，此浩之責也。至於書朝廷起居，言國家得失，此為史之大體，未為多違。</font><font size=4px color="#009090"><font size=4px>〔允言浩死非其罪。〕</font></font><font size=4px>臣與浩實同其事，死生榮辱，義無獨殊。誠荷殿下再造之慈，</font><font size=4px color="#009090"><font size=4px>〔荷，下可翻。〕</font></font><font size=4px>違心苟免，非臣所願也。」太子動容稱歎。允退，謂人曰：「我不奉東宮指導者，恐負翟黑子故也。

 　　初，冀州刺史崔賾，武城男崔模，與浩同宗而別族；</font><font size=4px color="#009090"><font size=4px>〔賾，士革翻。別，分也，依宋祁國語補音：彼列翻。〕</font></font><font size=4px>浩常輕侮之，由是不睦。及浩誅，二家獨得免。賾逞之子也。</font><font size=4px color="#009090"><font size=4px>〔崔逞歸魏，為太祖所殺。〕</font></font><font size=4px>

 　　辛丑，魏主北巡陰山。魏主既誅崔浩而悔之。會北部尚書</font><span class="h"><font size=4px>【章：十二行本「書」下有「宣城公」三字；乙十一行本同；孔本同；張校同。】</font></font><font size=4px>李孝伯病篤，</font><font size=4px color="#009090"><font size=4px>〔魏北部尚書知北道州郡。〕</font></font><font size=4px>或傳已卒。魏主悼之曰：「李宣城可惜！」</font><font size=4px color="#009090"><font size=4px>〔李孝作封宣城公。〕</font></font><font size=4px>既而曰：朕失言；崔司徒可惜，李宣城可哀！」孝伯，順之從父弟也，</font><font size=4px color="#009090"><font size=4px>〔李順亦為魏主所龍任，得罪而死。從，才用翻。〕</font></font><font size=4px>自浩之誅，軍國謀議皆出孝伯，寵眷亞於浩。

 　　6初，車師大帥車伊洛世服於魏，</font><font size=4px color="#009090"><font size=4px>〔帥，所類翻。〕</font></font><font size=4px>魏拜伊洛平西將軍，封前部王。伊洛將入朝，沮渠無諱斷其路，</font><font size=4px color="#009090"><font size=4px>〔沮渠無諱時屯高昌。斷，丁管翻。〕</font></font><font size=4px>伊洛屢與無諱戰，破之。無諱卒，</font><font size=4px color="#009090"><font size=4px>〔卒，於元嘉二十一年。〕</font></font><font size=4px>弟安周奪其子乾壽兵，伊洛遣人說乾壽，乾遂帥其民五百餘家奔魏；</font><font size=4px color="#009090"><font size=4px>〔帥，讀曰率。〕</font></font><font size=4px>伊洛又說李寶弟欽等五十餘人下之，皆送于魏。</font><font size=4px color="#009090"><font size=4px>〔說，輸芮翻。〕</font></font><font size=4px>伊洛西擊焉耆，留其子歇守城，沮渠安周引柔然兵間道襲之，</font><font size=4px color="#009090"><font size=4px>〔間，古莧翻。〕</font></font><font size=4px>攻拔其城。歇走就伊洛，共收餘眾，保焉耆鎮，</font><font size=4px color="#009090"><font size=4px>〔魏破焉耆以為鎮。〕</font></font><font size=4px>遣使上書於魏主，言：「為沮渠氏所攻，首尾八年，</font><font size=4px color="#009090"><font size=4px>〔元嘉十夷年，無諱襲據高昌，自此與車師相攻。使，疏吏翻。〕</font></font><font size=4px>百姓飢窮，無以自存。臣今遮國出奔，得免者僅三分之一，已至焉耆東境，乞垂賑救！」魏主詔開焉耆倉以賑之。</font><font size=4px color="#009090"><font size=4px>〔賑，津忍翻。〕</font></font><font size=4px>

 　　7吐谷渾王慕利延為魏所逼，上表求入保越巂，</font><font size=4px color="#009090"><font size=4px>〔唐時吐蕃與雲南窺蜀，即此路也。蓋自漢武帝開昆明之後，後人遂通此路耳。巂，音髓。〕</font></font><font size=4px>上許之；慕利延竟不至。

 　　8上欲伐魏，丹楊尹徐湛之、吏部尚書江湛、彭城太守王玄謨等並勸之；左軍將軍劉康祖以為「歲月已晚，請待明年。」上曰：「北方苦虜虐政，義徒並起。頓兵一周，沮向義之心，不可。」</font><font size=4px color="#009090"><font size=4px>〔沮，在呂翻。〕</font></font><font size=4px>

 　　太子步兵校尉沈慶之諫曰：</font><font size=4px color="#009090"><font size=4px>〔時東宮置兵與羽林等，故亦有步兵校尉。南史曰：高祖永初二年，置東宮屯騎、步兵、翊軍三校尉。〕</font></font><font size=4px>「我步彼騎，其勢不敵。</font><font size=4px color="#009090"><font size=4px>〔騎，奇計翻。〕</font></font><font size=4px>檀道濟再行無功，</font><font size=4px color="#009090"><font size=4px>〔營陽王景平二年，道濟出師，元嘉七年，至濟上，皆無功而還。〕</font></font><font size=4px>到彥之失利而返。</font><font size=4px color="#009090"><font size=4px>〔見一百二十一卷七年。〕</font></font><font size=4px>今料王玄謨等，未踰兩將，</font><font size=4px color="#009090"><font size=4px>〔將，即亮翻。〕</font></font><font size=4px>六軍之盛，不過往時，恐重辱王師。」</font><font size=4px color="#009090"><font size=4px>〔重，直用翻。〕</font></font><font size=4px>上曰：「王師再屈，別自有由，道濟養寇自資，彥之中塗疾動。</font><font size=4px color="#009090"><font size=4px>〔謂彥之目疾大動也。〕</font></font><font size=4px>虜所恃者唯馬；今夏水浩汗，河道流通，汎舟北下，碻磝必走，滑臺小戌，易可覆拔。</font><font size=4px color="#009090"><font size=4px>〔易，以豉翻。〕</font></font><font size=4px>克此二城，館穀弔民，</font><font size=4px color="#009090"><font size=4px>〔館穀，就食敵人所積之穀。〕</font></font><font size=4px>虎牢、洛陽，自然不固。比及冬初，</font><font size=4px color="#009090"><font size=4px>〔比，必利翻。〕</font></font><font size=4px>城守相接，虜馬過河，即成擒也。」慶之又固陳不可。上使徐湛之、江湛難之。</font><font size=4px color="#009090"><font size=4px>〔難，乃旦翻。〕</font></font><font size=4px>慶之曰：「治國譬如治家，耕當問奴，織當訪婢。</font><font size=4px color="#009090"><font size=4px>〔治，直之翻。〕</font></font><font size=4px>陛下今欲伐國，而與白面書牛輩謀之，事何濟！」上大笑。

 　　太子劭及護軍將軍蕭思話亦諫，上皆不從。

 　　魏主聞上將襹伐，復與上書曰：「復此和好日久，而彼志無厭，</font><font size=4px color="#009090"><font size=4px>〔復，扶又翻。和，好呼到翻。厭，於鹽翻。〕</font></font><font size=4px>誘我邊民。</font><font size=4px color="#009090"><font size=4px>〔誘，音酉。〕</font></font><font size=4px>今春南巡，聊省我民，</font><font size=4px color="#009090"><font size=4px>〔咱悉井翻。〕</font></font><font size=4px>驅之便還。今聞彼欲自來，設能至中山及桑乾川，</font><font size=4px color="#009090"><font size=4px>〔乾，音干。〕</font></font><font size=4px>隨意而行，來亦不迎，去亦灴送偌厭其區宇者，可來平城居，我亦往揚州，相與易地。彼年已五十，未嘗出戶，雖自力而來，奴二歲嬰兒，與我鮮卑生長馬上者果奴何哉！</font><font size=4px color="#009090"><font size=4px>〔觀魏主與帝二書，誠有憚江南之心。大明以後，北不復憚南矣。長，知兩翻。〕</font></font><font size=4px>更無餘物，可以相與，今送獵馬十二匹并氈、藥等物。彼來道遠，馬力不足，可乘；或不服水土，藥可自療也。」

 　　秋，七月，庚午，詔曰：「虜近雖摧挫，</font><font size=4px color="#009090"><font size=4px>〔謂攻懸瓠不克而退也。〕</font></font><font size=4px>獸心靡革。比得河朔、秦、雍華戎表疏，</font><font size=4px color="#009090"><font size=4px>〔皆，毗寐翻，近也。雍，於用翻。〕</font></font><font size=4px>歸訴困棘， </font><font size=4px color="#009090"><font size=4px>〔棘，急也。〕</font></font><font size=4px>跂望綏拯，</font><font size=4px color="#009090"><font size=4px>〔跂，丘弭翻，又去智翻。舉踵而望，腳跟王著地。〕</font></font><font size=4px>潛相糾結以候王師；芮芮亦遣間使</font><font size=4px color="#009090"><font size=4px>〔芮芮，即蠕蠕，南人語轉耳。間，古莧翻。〕</font></font><font size=4px>遠輸誠穀誓為掎角；</font><font size=4px color="#009090"><font size=4px>〔掎，居蟻翻。〕</font></font><font size=4px>經略之會，實在茲日。可遣寧朔將軍王玄謨帥太子步兵校尉沈慶之、 鎮軍諮議參軍申坦水軍入河，受督於青、冀二州刺史蕭斌；</font><font size=4px color="#009090"><font size=4px>〔帥，讀曰率。斌，音彬。〕</font></font><font size=4px>太子左衛率臧質、驍騎將軍王方回徑造許、洛；</font><font size=4px color="#009090"><font size=4px>〔率，所律翻。驍，堅堯 翻。騎，奇寄翻。造，七到翻。〕</font></font><font size=4px>徐、兗二州刺史武陵王駿、豫州刺史南平王鑠各勒所部，東西齊舉；梁、南，北秦三州刺史劉秀之震盪汧，隴；</font><font size=4px color="#009090"><font size=4px>〔汧，苦堅翻。〕</font></font><font size=4px>太尉江夏王義恭出次彭城，為眾軍節度。」</font><font size=4px color="#009090"><font size=4px>〔夏，戶雅翻。〕</font></font><font size=4px>坦，鍾之曾孫也。</font><font size=4px color="#009090"><font size=4px>〔中鍾見九十五卷晉成帝咸和九年。〕</font></font><font size=4px>

 　　是時軍旅大起，王公、妃主及朝士、牧守，下至富民，各獻金帛、雜物以助國用。</font><font size=4px color="#009090"><font size=4px>〔朝，直遙翻。〕</font></font><font size=4px>又以兵力不足，悉發青、冀、徐、豫二兗六州</font><font size=4px color="#009090"><font size=4px>〔二兗，南兗、北兗也。〕</font></font><font size=4px>三五民丁，倩使蹔行，</font><font size=4px color="#009090"><font size=4px>〔三五者，三丁發其一，五可發其二。倩，七政翻。〕</font></font><font size=4px>符到十日裝束；</font><font size=4px color="#009090"><font size=4px>〔自符到之日，以十日為裝束，過此期即行。〕</font></font><font size=4px>綠江五郡集廣陵，緣淮三郡集盱眙。</font><font size=4px color="#009090"><font size=4px>〔緣江五郡，南東海、南蘭陵、南琅邪、南東莞、晉陵也。緣淮三郡，臨淮、淮陵、下邳也。盱眙，音吁怡。〕</font></font><font size=4px>又募中外有馬步眾藝武力之左應科者，皆加厚賞。有司又奏軍用不充，揚、南徐、兗、江四州</font><font size=4px color="#009090"><font size=4px>〔此兗謂南兗州。〕</font></font><font size=4px>富民家貲滿五十萬，僧尼滿二十萬，並四分借一，事息即還。

 　　建武司馬申元吉引兵趨碻磝。乙亥，魏濟州刺史王買德棄城走。</font><font size=4px color="#009090"><font size=4px>〔魏明元帝泰常八年，置濟州於碻磝城。趨，七喻翻。濟，子禮翻。考異曰：宋略云：「虜濟州刺史王淮敗走，虜支解王淮，傳示列戌。」今從宋書。〕</font></font><font size=4px>蕭斌遣將軍崔猛攻樂安，魏青州刺史張淮之亦棄城走。</font><font size=4px color="#009090"><font size=4px>〔樂安，千乘、博昌之地，唐青州千乘縣，此時樂安郡也。〕</font></font><font size=4px>斌與沈慶之留守碻磝，使王玄謨進圍滑臺。</font><font size=4px color="#009090"><font size=4px>〔考異曰：宋略：「九月庚申，玄謨前軍次白馬，與虜兗州刺史歌得跋戰，破之；玄謨進攻滑臺。」今從宋書。〕</font></font><font size=4px>雍州刺史隨王誕</font><font size=4px color="#009090"><font size=4px>〔雍，於用翻。〕</font></font><font size=4px>遣中兵參軍柳元景、振威將軍尹顯祖、奮武將軍曾方平，</font><font size=4px color="#009090"><font size=4px>〔南史作「魯方平」，參考水經，作「魯」為是。〕</font></font><font size=4px>建武將軍薛安都、略陽太守龐法起將兵出弘農。</font><font size=4px color="#009090"><font size=4px>〔龐，皮江翻。將，即亮翻。〕</font></font><font size=4px>後軍外兵參軍龐季明，年七十餘，自以關中豪右，請入長安招合夷、夏，</font><font size=4px color="#009090"><font size=4px>〔夏，戶雅翻。〕</font></font><font size=4px>誕許之；乃自貲谷人盧氏，盧氏民趙難納之。</font><font size=4px color="#009090"><font size=4px>〔貲谷在盧氏縣南山之南。盧氏縣，漢屬弘農郡，晉分屬上洛郡，唐屬虢州。〕</font></font><font size=4px>季明遂誘說士民，</font><font size=4px color="#009090"><font size=4px>〔誘，音酉。說，輸芮翻。〕</font></font><font size=4px>應之者甚眾，安都等因之，自熊耳山出；</font><font size=4px color="#009090"><font size=4px>〔熊耳山在盧氏故縣東。〕</font></font><font size=4px>元晾引兵繼進。豫州刺史南平王鑠遣中兵參軍胡盛之出汝南，梁坦出上蔡向長社，</font><font size=4px color="#009090"><font size=4px>〔考異曰：鑠傳作「到坦之」，今從宋略。〕</font></font><font size=4px>魏荊州刺史魯爽鎮長社，棄城走。爽，軌之子也。</font><font size=4px color="#009090"><font size=4px>〔軌，魯宗之之子。〕</font></font><font size=4px>幢主王陽兒擊魏豫州刺史僕蘭，破之，</font><font size=4px color="#009090"><font size=4px>〔軍有幢主、隧主，總一軍者謂之軍主。僕蘭，亦姓拓跋。魏書官氏志：內入諸姓，僕蘭氏改為僕氏。幢，傳江翻。〕</font></font><font size=4px>僕蘭奔虎牢；</font><font size=4px color="#009090"><font size=4px>〔虎牢，魏豫州刺史治所也。〕</font></font><font size=4px>鑠又遣安蠻司馬劉康祖將兵助坦，進逼虎牢。

 　　魏群臣初聞有宋師，言於魏主，請遣兵救緣河穀帛。魏主曰：「馬今未肥，天時尚熱，速出必無功。若兵來不止，且還陰山避之。國人本著羊皮袴，何用綿帛！</font><font size=4px color="#009090"><font size=4px>〔國人，謂同自北荒來之種人也。著，陟略翻。〕</font></font><font size=4px>展至十月，吾無憂矣。」</font><font size=4px color="#009090"><font size=4px>〔展，寬也。〕</font></font><font size=4px>

 　　九月，辛卯，魏主引兵南救滑臺，命太子晃屯漠南以備柔然，吳王余平城。庚子，魏發州郡兵五萬分給諸軍。

 　　王玄謨士眾甚盛，器械精嚴；而玄謨貪愎好殺。</font><font size=4px color="#009090"><font size=4px>〔愎，弼力翻。好，呼到翻。〕</font></font><font size=4px>初圍滑臺，城中多茅屋，眾請以火箭燒之。</font><font size=4px color="#009090"><font size=4px>〔杜佑曰：以小瓢盛油冠矢端，射城樓櫓皮木上，瓢敗油散，因燒矢內簳中射油散處，火立燃，復以油瓢續之，則樓櫓盡焚，謂之火箭。〕</font></font><font size=4px>玄謨曰：「彼，吾財也，何遽燒之！」城縣即撤屋穴處。</font><font size=4px color="#009090"><font size=4px>〔處，昌呂翻。〕</font></font><font size=4px>時河、洛之民競出租穀、操兵來赴者日以千數，</font><font size=4px color="#009090"><font size=4px>〔操，千高翻。〕</font></font><font size=4px>玄謨不即其長帥而以配私暱；</font><font size=4px color="#009090"><font size=4px>〔即，就也，言不能就其長帥而用之，使各為部隧，而以其人分配私所愛暱者。長，知兩翻。帥，所類翻。暱，尼質翻。〕</font></font><font size=4px>家付匹布，責太梨八百；由是眾心失望。攻城數月不下，聞魏救將至，眾請發車為營，玄謨不從。</font><font size=4px color="#009090"><font size=4px>〔玄謨豈不知為車營可憑而戰哉﹖蓋於時已有走心矣。〕</font></font><font size=4px>

 　　冬，十月，癸亥，魏主至枋頭，使關人侯代人陸真夜與數人犯圍，潛入滑臺，撫慰城中，且登城視玄謨營曲折還報。乙丑，魏主渡河，眾號百萬，鞞鼓之聲，震動天地；</font><font size=4px color="#009090"><font size=4px>〔鞞，部迷翻。〕</font></font><font size=4px>玄謨懼，退走。魏人追擊之，死者萬餘人，麾下散亡略盡，委棄軍資器械山積。

 　　先是，玄謨遣鍾離太守垣護之以百舸為前鋒，據石濟，</font><font size=4px color="#009090"><font size=4px>〔鍾離縣，漢屬九江郡，晉屬淮南郡晉安帝分立鍾離郡，屬南兗州。沈約志，屬徐州。水經曰：河水逕東燕縣故城北，則有濟水自北來注之。註云：垣護之守石濟，即此處。先，悉薦翻。舸，古我翻。守，手又翻。〕</font></font><font size=4px>在滑臺西南百二十里。護之聞魏兵將至，馳書勸玄謨急攻，曰：「昔武皇攻廣固，死沒者甚眾。</font><font size=4px color="#009090"><font size=4px>〔事見一百一十五卷晉安帝義羔五年、六年。〕</font></font><font size=4px>況今事迫於曩日，豈得計士眾傷疲！願以屠城為急。」玄謨不從；</font><font size=4px color="#009090"><font size=4px>〔使玄謨從護之計，急攻而得滑臺，魏兵隨至，固無以善其後也。〕</font></font><font size=4px>及玄謨敗退，不暇報護之。魏人以所得玄謨戰艦連以鐵鎖三重，斷河</font><font size=4px color="#009090"><font size=4px>〔艦，戶黯翻。重，直龍翻。斷，音短。〕</font></font><font size=4px>以絕護之還路。河水迅怎，護之中流而下，每至鐵鎖，以長柯斧斷之，</font><font size=4px color="#009090"><font size=4px>〔斷，音短。〕</font></font><font size=4px>魏不能禁；唯失一舸，餘皆完備而返。</font><font size=4px color="#009090"><font size=4px>〔柯，古我翻。〕</font></font><font size=4px>

 　　蕭斌遣沈慶之將五千人救玄謨，</font><font size=4px color="#009090"><font size=4px>〔將，即亮翻。〕</font></font><font size=4px>慶之曰：「玄之曰：「玄謨士眾疲老，寇虜已逼，得收萬人乃可進，小軍輕往，無益也。」斌固遣之。會玄謨遁還，斌將斬之，慶之固諫曰：「佛貍威震天下，</font><font size=4px color="#009090"><font size=4px>〔魏主小字佛狸，佛，音弼。〕</font></font><font size=4px>控弦百萬，豈玄謨所能當！且殺戰將以自弱，非良計也。」</font><font size=4px color="#009090"><font size=4px>〔將，即亮翻。〕</font></font><font size=4px>斌乃止。

 　　斌欲固守碻磝，慶之曰：「今青冀虛弱，而坐守窮城，若虜眾東過，清東非國家有也。</font><font size=4px color="#009090"><font size=4px>〔東過，謂越碻磝而過，東入青、冀界。清東，謂清水以東也。〕</font></font><font size=4px>碻磝孤絕，復作朱脩之滑臺耳。」</font><font size=4px color="#009090"><font size=4px>〔朱脩之事見一百二十二卷八年。復，扶又翻；下復召同。〕</font></font><font size=4px>會詔使至，不聽斌等退師。</font><font size=4px color="#009090"><font size=4px>〔使，疏吏翻。〕</font></font><font size=4px>斌復召諸將議之，並謂宜留，慶　之曰：「閫外之事，將軍得以專之。詔從遠來，不知事勢。節下有一范增不能用，</font><font size=4px color="#009090"><font size=4px>〔弔漢高帝之言。〕</font></font><font size=4px>空議何施！」斌及坐者並笑曰：「沈公乃更學問！」</font><font size=4px color="#009090"><font size=4px>〔更，經也，歷也，章工衡翻。〕</font></font><font size=4px>慶之厲聲曰：「眾人雖知古今，不如下官耳學也。」</font><font size=4px color="#009090"><font size=4px>〔耳學，謂雖未嘗目覽書傳，能以耳聽人所講說者而學之。〕</font></font><font size=4px>斌乃使王玄謨戌碻磝，申坦、垣護之據清口，</font><font size=4px color="#009090"><font size=4px>〔清水南通淮，北通河；此謂清水入河之口。水經：濟水東北過壽張縣西界安民亭南，汶水從東北來注之。註云：戴延之所謂清口也。〕</font></font><font size=4px>自帥諸軍還歷城。</font><font size=4px color="#009090"><font size=4px>〔帥，讀曰率；下同。自以上，皆王謨攻滑臺事。〕</font></font><font size=4px>

 　　閏月，龐法起等諸軍入盧氏，斬縣令李封，以趙難為盧氏令，使帥其眾為鄉導。</font><font size=4px color="#009090"><font size=4px>〔鄉，讀曰嚮。〕</font></font><font size=4px>柳元景自百丈崖從諸軍於盧氏。</font><font size=4px color="#009090"><font size=4px>〔百丈崖，在溫谷南。〕</font></font><font size=4px>法起等進攻弘農，辛未，拔之，擒魏弘農太守李初古拔。薛安都留屯弘農；丙戌，龐法起進向潼關。</font><font size=4px color="#009090"><font size=4px>〔自閏月以下，皆柳元景攻關、陝事。〕</font></font><font size=4px>

 　　魏主命諸將分道並進：永昌王仁自洛陽趨壽陽，尚書長孫真趣馬頭，</font><font size=4px color="#009090"><font size=4px>〔沈約曰：馬頭郡故淮南當塗縣地，晉安帝立馬頭郡，因山形而名，屬南豫州，宋屬徐州。將，即亮翻。趣，七喻翻；下同。〕</font></font><font size=4px>楚王建趣鍾離，高涼王那自青州趣下邳，魏主自東平趣鄒山。

 　　十一月，辛卯，魏主至鄒山，</font><font size=4px color="#009090"><font size=4px>〔考異曰：宋略云：「戊子，至鄒山。」今從後魏書。〕</font></font><font size=4px>魯郡太守崔邪利為魏所擒。</font><font size=4px color="#009090"><font size=4px>〔宋魯郡時治鄒山。〕</font></font><font size=4px>魏主見秦始皇石刻，使人排而仆之，</font><font size=4px color="#009090"><font size=4px>〔秦始皇二十八年，上鄒嶧山，立石頌德。〕</font></font><font size=4px>以太牢祠孔子。

 　　楚王建自清西進，屯蕭城；步尼公自清東進，屯留城。</font><font size=4px color="#009090"><font size=4px>〔魏收地形志：沛郡蕭縣有蕭城，彭城郡之留縣有留城。〕</font></font><font size=4px>武陵王駿遣參軍馬文恭將兵向蕭城，江夏王義恭遣軍主嵇玄敬將兵向留城。文恭為魏所敗。</font><font size=4px color="#009090"><font size=4px>〔敗，補賣翻。〕</font></font><font size=4px>步尼公遇玄敬，引兵趣苞橋，欲渡清西；沛縣民燒苞橋，夜於林中擊鼓，魏以為宋兵大至，爭渡苞水，</font><font size=4px color="#009090"><font size=4px>〔水經註：泡水亦曰豐水，水上承又大薺陂，東逕已氏及平樂縣，又東逕豐縣故城南，又東合黃水。水上舊有梁，謂之苞橋，沛縣民燒泡橋，魏兵溺死之地也。又東逕沛縣故城南。〕</font></font><font size=4px>溺死者殆半。</font><font size=4px color="#009090"><font size=4px>〔自此以上，魏主分遣諸將事也。〕</font></font><font size=4px>

 　　詔以柳元景為弘農太守。元景使薛安都、尹顯祖先引兵就龐法起等於陝，元景於後督祖。陝城險固，諸軍攻之不拔。</font><font size=4px color="#009090"><font size=4px>〔陝，失冉翻。〕</font></font><font size=4px>魏洛州刺史張是連提</font><font size=4px color="#009090"><font size=4px>〔考異曰：宋略作「張是連踶」今從宋書。〕</font></font><font size=4px>帥眾二萬度崤救陝，</font><font size=4px color="#009090"><font size=4px>〔自洛至陝有二崤之險。帥，讀曰率。〕</font></font><font size=4px>安都等與戰於城南。魏人縱突騎，諸軍不能敵；</font><font size=4px color="#009090"><font size=4px>〔騎，奇寄翻；下同。〕</font></font><font size=4px>安都怒，脫兜鍪，解鎧，</font><font size=4px color="#009090"><font size=4px>〔鍪，音牟。〕</font></font><font size=4px>唯著絳納、兩當衫，</font><font size=4px color="#009090"><font size=4px>〔著，陟略翻。前當心，後當背，謂之兩當衫。〕</font></font><font size=4px>馬亦去具裝，瞋目橫矛，單騎突陳，所向無前，魏人夾射不能中。如是數四，殺傷不可勝數。</font><font size=4px color="#009090"><font size=4px>〔去，羌呂翻。瞋，七人翻。陳，讀曰陣。中，竹仲翻。勝，音升。〕</font></font><font size=4px>會日暮，別將魯元保引兵自函谷關至，魏兵乃退。元景遣軍副柳元怙將步騎二千救安都等，</font><font size=4px color="#009090"><font size=4px>〔一軍之將謂之軍主，副將謂之軍副。〕</font></font><font size=4px>夜至，魏人不之知。明日，安都等陳於城西南。</font><font size=4px color="#009090"><font size=4px>〔陳，讀曰陣。〕</font></font><font size=4px>曾方平謂安都曰：「今勍敵在前，勍渠京翻。〕堅城在後，是吾取死之日。卿若不進，我當斬卿；我若不進，卿當斬我也！」安都曰：「善，卿言是也！」遂合戰。元怙引兵自南門鼓譟直出，旌旗甚盛，魏眾驚駭。安都挺身奮擊，流血凝肘，矛折，</font><font size=4px color="#009090"><font size=4px>〔折，而設翻。〕</font></font><font size=4px>易之更入，諸軍齊奮。自旦至日昃，魏眾大潰，斬張是連提及將卒二千餘級，其餘赴河塹死者甚眾，生降二千餘人。</font><font size=4px color="#009090"><font size=4px>〔昃，阻力翻。將，即亮翻。塹，七豔翻。降，下江翻。〕</font></font><font size=4px>明日，元景至，讓降者曰：「汝輩本中國民，今為虜盡力，力屈乃降，何也﹖」</font><font size=4px color="#009090"><font size=4px>〔為，于偽翻。〕</font></font><font size=4px>皆曰：「虜驅民使戰，後出者滅族，以騎蹙步，未戰先死，此將軍所親見也。」諸將欲盡殺之，元景曰：「今王旗北指，當使仁聲先硌。」</font><font size=4px color="#009090"><font size=4px>〔先，悉薦翻。〕</font></font><font size=4px>盡釋而遣之，皆稱萬歲而去。甲午，克陝城。

 　　龐龐法起等進攻潼關，魏戌主婁須棄城走，法起等據之。關中豪桀所在倮起，及四山羌、胡皆來送款。</font><font size=4px color="#009090"><font size=4px>〔關中之地，四面阻山，時羌、胡皆依山而居，自為聚落。〕</font></font><font size=4px>

 　　上以王玄謨敗退，魏兵深入，柳元景等不宜獨進，皆召還。元景使薛安都斷後，</font><font size=4px color="#009090"><font size=4px>〔斷，丁管翻。〕</font></font><font size=4px>引兵歸襄陽。詔以元景為襄陽太守。</font><font size=4px color="#009090"><font size=4px>〔此以上柳元景攻關陝事。〕</font></font><font size=4px>

 　　魏永昌王仁攻懸瓠、項城，拔之。 帝恐魏兵至壽陽，召劉康祖使還。癸卯，仁將八萬騎追及康祖於尉武。</font><font size=4px color="#009090"><font size=4px>〔將，即亮翻。騎，奇計翻。考異曰：宋略及南平王鑠傳皆作「尉氏」。按康祖傳云：「去壽 陽裁數十里」，然則非尉氏也。今從康祖及索虜傳作「尉武」。今按沈約志，秦郡有尉氏縣。秦郡治堂邑，屬南兗州，非南平王鑠所統，其地又不在壽陽北數十里。 溫公之考覈精矣。按北史拓跋崙傳：尉武，亭名；劉康祖戰死于此。〕</font></font><font size=4px>康祖有眾八千人，軍副胡盛之</font><font size=4px color="#009090"><font size=4px>〔幢、隧、軍皆有主副。〕</font></font><font size=4px>欲依山險間行取至，</font><font size=4px color="#009090"><font size=4px>〔間，古莧翻。取至，謂取至壽陽也。〕</font></font><font size=4px>康祖怒曰：「臨河求敵，遂無所見；幸其自送，柰何避之！」乃結車營而進，下令軍中曰：「顧望者斬首，轉步者斬足！」魏人四面攻之，將士皆殊死戰。自旦至晡，殺魏兵萬餘人，流血沒踝，</font><font size=4px color="#009090"><font size=4px>〔踝，胡瓦翻。足踝也。〕</font></font><font size=4px>康祖身被十創，</font><font size=4px color="#009090"><font size=4px>〔被，皮義翻。創，初良翻。〕</font></font><font size=4px>意氣彌厲。魏分其眾為三，且休且戰。會日暮風急，魏以騎負草燒軍營，康祖隨補其闕。有流矢買康祖頸，墜馬死，餘眾不能戰，遂潰，魏人掩殺殆盡。</font><font size=4px color="#009090"><font size=4px>〔考異曰：康祖傳云：「大戰一日一夜」，又云：「虜死者太半」。今從宋略。〕</font></font><font size=4px>

 　　南平王鑠使左軍行參軍王羅漢以三百人戌尉武。魏兵至，眾欲依卑林以自固，羅漢以受命居此，不去。魏人攻而擒之，鎖其頸，使二郎將掌之；</font><font size=4px color="#009090"><font size=4px>〔三郎將，蓋主內三郎。魏謂衛士曰三郎將。將，即亮翻。〕</font></font><font size=4px>羅漢夜斷三郎將首，</font><font size=4px color="#009090"><font size=4px>〔斷，丁管翻。〕</font></font><font size=4px>抱銷亡奔盱眙。</font><font size=4px color="#009090"><font size=4px>〔盱眙，音吁怡。〕</font></font><font size=4px>

 　　魏永昌王仁進逼壽陽，焚掠馬頭、鍾離；南平王鑠嬰城固守。〕自此以上，魏兵向壽陽事。〕

 　　魏兵在蕭城，去彭城十餘里。彭城兵雖多而食少，</font><font size=4px color="#009090"><font size=4px>〔少，詩沼翻；下同。〕</font></font><font size=4px>太尉江夏王義恭欲棄彭城南歸。安北中兵參軍沈慶之以為歷城兵少食多，欲為函箱車陳，以精兵為外翼，奉二王及妃女直趨歷城；</font><font size=4px color="#009090"><font size=4px>〔陳，讀曰陣。趨，七喻翻。〕</font></font><font size=4px>分兵配護軍蕭思話，使留守彭城。太尉長史何勗欲席卷奔鬱洲，</font><font size=4px color="#009090"><font size=4px>〔東海郡贛榆縣東海中有鬱洲，今東海軍是其地。泰始三年，於此僑立青州，齊、梁為青、冀二州刺史治所。卷，讀曰捲。鬱，音聿。〕</font></font><font size=4px>自海道還京師。義恭去意已判，</font><font size=4px color="#009090"><font size=4px>〔判，亦決也。〕</font></font><font size=4px>惟二議彌日未決。</font><font size=4px color="#009090"><font size=4px>〔沈慶之之議自彭城趨歷城猶曰主於進；何勗之議則主於奔退耳。〕</font></font><font size=4px>安北長史沛郡太守張暢曰：「若歷城、鬱洲有可至之理，下官敢不高贊！</font><font size=4px color="#009090"><font size=4px>〔時沛郡治蕭城。張暢以安北長史帶沛郡太守。高，抗也；贊，助也；言抗聲以助決其議也。〕</font></font><font size=4px>今城中乏食，百姓咸有走志，但以關扃嚴固，欲去莫從耳。</font><font size=4px color="#009090"><font size=4px>〔扃，古熒翻，外閉之關也。此言門守嚴固，百姓無從得去。〕</font></font><font size=4px>一旦動足，則各自逃散，欲至所在，何由可得！今軍食雖寡，朝夕猶未窘罄；</font><font size=4px color="#009090"><font size=4px>〔窘，渠隕翻。〕</font></font><font size=4px>豈有捨萬安之術而就危亡之道！若此計必行，下官請以頸血污公馬蹄。</font><font size=4px color="#009090"><font size=4px>〔污，烏故翻。〕</font></font><font size=4px>武陵王駿謂義恭曰：「阿父既為總統，去留非所敢干，</font><font size=4px color="#009090"><font size=4px>〔義恭頓彭城為諸軍節度，故曰總統。阿，讀從安入聲。〕</font></font><font size=4px>道民忝為城主，而委鎮奔逃，實無顏復奉朝廷，</font><font size=4px color="#009090"><font size=4px>〔義恭於駿，諸父也。駿小字道民。徐州刺史治彭城，故曰城主。復，扶又翻。〕</font></font><font size=4px>必與此城共其存沒，張長史言不可異也。」義恭乃止。

 　　壬子，魏主至彭城，立氈屋於戲馬臺以望城中。</font><font size=4px color="#009090"><font size=4px>〔戲馬臺，在彭城城南，其高十仞，廣袤百步，項羽所築也。〕</font></font><font size=4px>

 　　馬文恭之敗也，隧主蒯應沒於魏。</font><font size=4px color="#009090"><font size=4px>〔此上蕭城之敗也。蒯苦怪翻。〕</font></font><font size=4px>魏主遣應至小市門求酒及甘蔗；</font><font size=4px color="#009090"><font size=4px>〔甘蔗，說文所謂諸蔗也。生於南方，北人嗜之。蔗，之夜翻。〕</font></font><font size=4px>武陵王駿與之，仍就求橐駝。</font><font size=4px color="#009090"><font size=4px>〔韋昭曰：橐駝，背肉似橐而善負物。顏師古曰：言能負橐而馱物，故曰橐駝。爾雅翼：駝，外國之奇畜，背有兩封如鞍，其足三節，色蒼褐，負橐音之轉。〕</font></font><font size=4px>明日，魏主使尚書李孝伯至南門，餉義恭貂裘，餉駿橐駝及騾，</font><font size=4px color="#009090"><font size=4px>〔騾，盧戈翻；驢父馬母，堅耐健走。〕</font></font><font size=4px>且曰：「魏主致意安北，可蹔出見我；</font><font size=4px color="#009090"><font size=4px>〔蹔，與暫同。〕</font></font><font size=4px>我亦不攻北城，何為勞苦將士，備守如此！」駿使張暢開門出見之曰：「安北致意魏主，常遲面寫，</font><font size=4px color="#009090"><font size=4px>〔遲，直利翻，待也。〕</font></font><font size=4px>但以人臣無境外之交，恨不蹔悉。</font><font size=4px color="#009090"><font size=4px>〔悉，詳盡也，言恨不蹔時得詳盡所懷也。〕</font></font><font size=4px>備守乃道鎮之常，悅以使之，則勞而無怨耳。」</font><font size=4px color="#009090"><font size=4px>〔易兌卦彖辭曰：悅以先民，民忘其勞。〕</font></font><font size=4px>魏主求甘桶及借博具，皆與之；復餉氈及七種鹽胡豉。</font><font size=4px color="#009090"><font size=4px>〔孝伯傳曰：凡此諸鹽，各有所宜：白鹽，食鹽；主上日所食；黑鹽，療腹脹氣漢，末之六銖，以酒而服；胡鹽，療目痛，戎鹽，療諸瘡；赤鹽、駮鹽、馬齒鹽四種並非食鹽。豉，是義翻，說文曰：配鹽幽尗也。胡豉，胡人所造。尗，與日菽同，豆也。復，扶又翻。種，章勇翻。〕</font></font><font size=4px>又借樂器，義恭應之曰：「受任戎行，</font><font size=4px color="#009090"><font size=4px>〔行，戶剛翻。〕</font></font><font size=4px>不齎樂具。」孝伯問暢：「何為忽忽閉門絕橋﹖」暢曰：「二王以魏主營壘未立，將士疲勞，此精甲十萬，恐輕相陵踐，故閉城耳。待休息士馬，然後共治戰場，刻日交戲。」</font><font size=4px color="#009090"><font size=4px>〔左傳：晉將戰于城濮，楚令尹子玉遣使謂晉曰：請與君之士戲。踐，息演翻。治，直之翻。〕</font></font><font size=4px>孝伯曰：「賓有禮，主則擇之。」</font><font size=4px color="#009090"><font size=4px>〔左傳魯大夫羽父語薛侯之言。〕</font></font><font size=4px>暢曰：「昨見眾賓至門，未為有禮。」魏主使人來言曰：「致意太尉、安北，何不遣人來至我所﹖彼此之情，雖不可盡，要須見我小大，知我老少，觀我為人。若諸佐不可遣，亦可使僮幹來。」</font><font size=4px color="#009090"><font size=4px>〔諸佐，謂佐使也。僮幹，則給使令者耳。魏主此言，猶知宋為有人。〕</font></font><font size=4px>暢以二王命對曰：「魏主形狀才力，久為來往所具。李尚書親自銜命，不患彼此不盡，故不復遣使。」</font><font size=4px color="#009090"><font size=4px>〔復，扶又翻；下無復同。〕</font></font><font size=4px>孝伯又曰：「王玄謨亦常才耳，南國何意作如此任使，以致奔敗﹖自入此境七百餘里，主人竟不能一相拒逆。鄒山之險，君家所憑，前鋒始接，崔邪利遽藏入穴，諸將倒曳出之。</font><font size=4px color="#009090"><font size=4px>〔鄒山多石穴，土人謂穴為嶧，相率入保藏以避兵，故孝伯云然。〕</font></font><font size=4px>魏主賜其餘生，今從在此。」暢曰：「王玄謨南土偏將，不謂為才，但以之為前驅。大軍未至，河冰向合，玄謨因夜還軍，致戎馬小亂耳。崔邪利陷沒，何損於國！魏主自以數大萬制一崔邪利，乃足言邪！知入境七百里無相拒者，此自太尉神算，鎮軍聖略，</font><font size=4px color="#009090"><font size=4px>〔武陵王駿降號鎮軍將軍。〕</font></font><font size=4px>用兵有機，不用相語。」</font><font size=4px color="#009090"><font size=4px>〔語，牛倨翻。〕</font></font><font size=4px>孝伯曰：「魏主當不圍此城，自帥眾軍直造瓜步。</font><font size=4px color="#009090"><font size=4px>〔瓜步山，在秦郡尉氏縣界。尉氏，隋改為六合縣。南北對境圖曰：今桃葉山即瓜步鎮之地。帥，讀曰率。造，七到翻。〕</font></font><font size=4px>南事若辦，彭城不待圍；若其不捷，彭城亦非所，須也。我今當南飲江湖以療渴耳。」暢曰：「去留之事，自適彼懷。若虜馬遂得飲江，便為無 復天道。」先是童謠云：</font><font size=4px color="#009090"><font size=4px>〔先，悉薦翻。〕</font></font><font size=4px>「虜馬飲江水，佛貍死卯年。」</font><font size=4px color="#009090"><font size=4px>〔佛，音弼。〕</font></font><font size=4px>故暢云然。暢音容雅麗，孝作與左右皆歎息。孝伯亦辯贍，且去，謂暢 曰：「長史深自愛，相去步武，</font><font size=4px color="#009090"><font size=4px>〔舉足而行曰步，足迹曰武。〕</font></font><font size=4px>恨不執手。」暢曰：「君善自愛，冀蕩定有期，君</font><span class="h"><font size=4px>【章：十二行本「君」上有「相見無遠」四字； 乙十一行本同；孔本同；張校同；退齋校同。】</font></font><font size=4px>若得還宋朝，今為相識之始。」</font><font size=4px color="#009090"><font size=4px>〔兵交，使在其間。史言行人善於辭令，亦足以增國威。朝，直遙翻。〕</font></font><font size=4px>

 　　上起楊文德為輔國將軍，引兵自漢中西入，搖動汧隴。</font><font size=4px color="#009090"><font size=4px>〔汧，苦堅翻。〕</font></font><font size=4px>文德宗人楊高帥陰平、平武群氐拒之，</font><font size=4px color="#009090"><font size=4px>〔帥，讀曰率。〕</font></font><font size=4px>文德擊高，斬之，陰平、平武悉平。</font><font size=4px color="#009090"><font size=4px>〔陰平縣，漢屬廣漢屬國，晉泰始中置陰平郡。劉蜀分陰平置平廣縣，晉太康元年更名平武。陰平、平武，皆今龍州地也。宋白曰：陰平，今文州；平武，今龍州。〕</font></font><font size=4px>梁、南秦二州刺史劉秀之遣文德伐啖提氐，不克，執送荊州；使文德從祖兄頭戌葭蘆，</font><font size=4px color="#009090"><font size=4px>〔啖，徒覽翻，又徒濫翻。從，才用翻。〕</font></font><font size=4px>

 　　9丁未，大赦。

 　　10魏主攻彭城，不克。十二月，丙辰朔，引兵南下，使中書郎魯秀出廣陵，高涼王那出山陽，永昌王仁出橫江，所過無不殘滅，城邑皆望風奔潰。戊午，建康纂嚴己未，魏兵至淮上。</font><font size=4px color="#009090"><font size=4px>〔考異曰：魏本紀云：「丁卯至淮。」按宋略：「己未，虜至淮西。」宋本紀：「乙丑，胡崇之等敗。」今從之。〕</font></font><font size=4px>

 　　上使輔國將軍臧質將萬人救彭城，</font><font size=4px color="#009090"><font size=4px>〔將，即亮翻。〕</font></font><font size=4px>至盱眙，魏主已過淮。</font><font size=4px color="#009090"><font size=4px>〔盱眙，音吁怡。〕</font></font><font size=4px>質使穴從僕射胡崇之、積弩將軍臧澄之營東山，</font><font size=4px color="#009090"><font size=4px>〔穴，而隴翻。從，才用翻。考異曰：序傳作「臧證之」，今從帝紀、質傳作「澄之」。〕</font></font><font size=4px>建威將軍毛焄祚據前浦，</font><font size=4px color="#009090"><font size=4px>〔東山、前浦皆在眙城左右：東山在今盱眙城東南，東山之北則高家山，高家山之東則陡山，稍南則都梁山，都梁山之東北則古盱眙城。城臨遇明河，又東逕楊茅澗口，又東逕富陵河口，則君山。魏太武作浮橋於此，自此渡淮。稍東則龜山。〕</font></font><font size=4px>質營於城南。</font><font size=4px color="#009090"><font size=4px>〔考異曰：宋略云：「質屯盱眙城北。」今從宋書。〕</font></font><font size=4px>乙丑，魏燕王譚攻崇之等，三營敗沒，質按兵不敢救。澄之，燾之孫；</font><font size=4px color="#009090"><font size=4px>〔臧燾，高祖敬皇后之兄。〕</font></font><font size=4px>熙祚，脩之之兄子也。</font><font size=4px color="#009090"><font size=4px>〔毛脩之從高祖為將，青泥之敗，沒于赫連，後入于魏。〕</font></font><font size=4px>是夕，質軍亦潰，質棄輜重器械，單將七百人赴城。</font><font size=4px color="#009090"><font size=4px>〔重，直用翻。將，即亮翻。〕</font></font><font size=4px>

 　　初，盱眙太守沈璞到官，</font><font size=4px color="#009090"><font size=4px>〔盱眙縣，前漢屬臨淮郡，後漢屬下邳國，晉復屬臨淮郡，晉安帝分立盱眙郡，今為摎信軍。〕</font></font><font size=4px>王玄謨猶在滑臺，江淮無警。璞以郡當衝要，乃繕城浚隍，積則穀，儲矢石，為城守之備。療屬皆非之，朝廷亦以為過。及魏兵南向，守宰多棄城走。或勸璞宜還建康，璞曰：虜若以城小不顧，夫復何懼！</font><font size=4px color="#009090"><font size=4px>〔扶，音扶。復，又翻。〕</font></font><font size=4px>若肉薄來攻，此乃吾報國之秋，諸君封侯之日也，</font><font size=4px color="#009090"><font size=4px>〔薄，伯各翻。〕</font></font><font size=4px>柰何去之！諸君嘗見數十萬人聚於小城之下而不敗者乎﹖昆陽、合肥，前事之明驗也。」</font><font size=4px color="#009090"><font size=4px>〔王尋、王邑以百萬敗昆陽，諸葛恪以二十萬敗於合肥；故曰用兵之計，攻城最下。〕</font></font><font size=4px>眾心稍定。璞收集得二千精兵，曰：「足矣。」及臧質血城，眾謂璞曰：「虜若不攻城，則無所事眾；若其攻城，則城中止可容見力耳，</font><font size=4px color="#009090"><font size=4px>〔見，賢遍翻。〕</font></font><font size=4px>地狹人多，鮮不為患。</font><font size=4px color="#009090"><font size=4px>〔鮮，息淺翻。〕</font></font><font size=4px>且散眾我寡，人所共知。若以質眾能退敵完城者，則全功不在我；若避罪歸都，會資舟楫，必更相蹂踐。</font><font size=4px color="#009090"><font size=4px>〔蹂，人九翻。踐，慈演翻。〕</font></font><font size=4px>正足為患，石若閉門勿受。」璞歎曰：「虜必不能登城，敢為諸郡保之。</font><font size=4px color="#009090"><font size=4px>〔為，于偽翻。〕</font></font><font size=4px>舟楫之計，固已久息。虜之殘害，古今未有，屠剝之若，眾所共見，其中幸者，不過驅還北國作奴婢耳。彼雖烏合，寧不憚此邪！所謂『同舟而濟，胡、越一心』者也。</font><font size=4px color="#009090"><font size=4px>〔王弼曰：同舟而濟，則胡、越何患秋異心！〕</font></font><font size=4px>今兵多則虜退速，少則退緩。吾寧可欲專功而留虜乎！」乃開門納質。質見城中豐實，大喜，眾皆稱萬歲；因與璞共守。

 　　魏人之南寇也，不齎糧用，唯以抄掠為資。及過淮，民多竄匿，抄掠無所得，人馬飢乏；</font><font size=4px color="#009090"><font size=4px>〔抄，初交翻。〕</font></font><font size=4px>聞盱眙有積粟，欲以為北歸之資。既破崇之等，不攻城不拔，即留其將韓元興以數千人守盱眙，</font><font size=4px color="#009090"><font size=4px>〔守，言以兵相守也。將，即亮翻；下同。〕</font></font><font size=4px>自帥大眾南向。由是盱眙得益完守備。</font><font size=4px color="#009090"><font size=4px>〔為明年魏主還攻盱眙不克張本。帥，讀曰率。〕</font></font><font size=4px>

 　　庚午，魏主至瓜步，壞民廬舍，</font><font size=4px color="#009090"><font size=4px>〔壞，音怪。〕</font></font><font size=4px>及伐葦為筏，聲言欲渡江。建康震懼，民皆荷擔而立，</font><font size=4px color="#009090"><font size=4px>〔荷擔而立，急則迸走。荷，戶可翻，又如字。擔，丁濫翻。〕</font></font><font size=4px>壬午，內外戒嚴。丹楊統內盡戶發丁</font><font size=4px color="#009090"><font size=4px>〔人凡戶見丁，無論多少盡發之。〕</font></font><font size=4px>王公以下子弟皆從役。命領軍將軍劉遵考等將兵刀守津要，遊邏上接于湖，下至蔡洲，陳艦列營，周亙江濱，自採石室于暨陽，</font><font size=4px color="#009090"><font size=4px>〔今太平州當塗縣北三十里有采石 山，山下有采石磯。暨陽，今江陰軍。邏，郎佐翻。艦，戶黯翻。亙，古鄧翻。〕</font></font><font size=4px>六七百里。太子劭出鎮石頭，總統水軍丹楊尹徐湛之守石頭倉城，吏部尚書江湛兼領軍軍事，處置悉以委焉。</font><font size=4px color="#009090"><font size=4px>〔處，昌呂翻。〕</font></font><font size=4px>

 　　上登石頭城，有憂色，謂江湛曰：「北伐之計，同議者少。</font><font size=4px color="#009090"><font size=4px>〔謂唯江徐贊北伐之計，群臣之議多不同也。少，詩沼翻。〕</font></font><font size=4px>今日士民勞怨，不得無慚，貽大夫之憂，予之過也。」又曰：「檀道濟若在，豈使胡馬至此！」上又登莫府山，</font><font size=4px color="#009090"><font size=4px>〔幕府山在今建康府城西二十五里，晉元帝初渡江，丞相王導建幕府於其上。宋白曰：元帝渡江秣陵荒落，以府第居縣北幕府山，幕府之名自此。南史，幕府山在臨沂縣。〕</font></font><font size=4px>觀望形勢，購魏主及王公首，許以封爵、金帛；又募人齎野葛酒置空村中，欲以毒魏人，竟不能傷。</font><font size=4px color="#009090"><font size=4px>〔野葛有毒，食之殺人。〕</font></font><font size=4px>

 　　魏主鑿瓜步山為蟠道，於其上設氈屋，</font><font size=4px color="#009090"><font size=4px>〔考異曰：魏帝紀云：「癸未，軍駕臨江，起行宮於瓜步山，」蓋謂此也。今從宋書。〕</font></font><font size=4px>魏主不飲河南水，以橐駝負河北水自隨。餉上橐駝、名馬，并求和，請婚。上遣奉朝請田奇餉以珍羞、異味。</font><font size=4px color="#009090"><font size=4px>〔奉朝請者，奉朝會請召而已。朝，直遙翻。〕</font></font><font size=4px>魏主得黃甘，即噉之，</font><font size=4px color="#009090"><font size=4px>〔甘即令之柑。噉，徒濫翻，又徒覽翻。〕</font></font><font size=4px>并大進酃酒。</font><font size=4px color="#009090"><font size=4px>〔荊州記曰：長沙郡酃縣有酃湖，周迴二里；取湖水為酒，酒極甘美。杜佑曰：衡州衡陽縣，漢酃縣地。孟康曰；酃音零。〕</font></font><font size=4px>左右有附耳語者，疑食中有毒。魏主不應，舉手拘天，以其孫示奇曰：「吾遠來至此，非欲為功名，實欲繼好息民，永結婐援。宋若能以女妻此孫，我以女妻武陵王，自今匹馬不復南顧。」</font><font size=4px color="#009090"><font size=4px>〔好，呼到翻。〕</font></font><font size=4px>妻，七細翻。復，扶又翻。〕

 　　奇還，上召太子劭及群臣議之，眾並謂宜許，江湛曰：「戎狄無親，許之無益。」劭怒，謂湛曰：「今二王在阨，</font><font size=4px color="#009090"><font size=4px>〔謂江夏王義恭、武陵王駿在彭城，南平不鑠在壽陽也。〕</font></font><font size=4px>詎宜苟執異議！聲色甚厲。坐散，俱出，</font><font size=4px color="#009090"><font size=4px>〔坐，徂臥翻。〕</font></font><font size=4px>劭使班劍及左右排湛，湛幾至僵仆。</font><font size=4px color="#009090"><font size=4px>〔班劍，持劍為班，列在車前。幾，居希翻。僵，居良翻。〕</font></font><font size=4px>

 　　劭又言於上曰：「北伐敗辱，數州淪破，獨有斬江湛、徐湛之可以謝天下。」上曰：「北伐自是我意，江、徐但不異耳。」</font><font size=4px color="#009090"><font size=4px>〔言不持異議也。〕</font></font><font size=4px>由是太子與江、徐不平，</font><font size=4px color="#009090"><font size=4px>〔史言劭於此時已有弒逆之心。〕</font></font><font size=4px>魏亦竟不成婚。</font><font size=4px color="#009090"><font size=4px>〔考異曰：魏帝紀云：「甲申，義隆使獻百牢，貢其力物，又請進女於皇孫以求和好。帝以師婚非禮，許和而不許婚，使散騎侍郎夏，侯野報之。詔皇孫為書，致馬通問。」此皆魏史考辭，今從宋書。〕</font></font><font size=4px>
</font><!--/HTMLBUILERPART0--><font size=4px>