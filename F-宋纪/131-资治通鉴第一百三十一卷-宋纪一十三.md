<font size=4px>　　宋紀十三</font><font size=4px color="#009090"><font size=4px>〔柔兆敦牂（丙午），一年。〕</font></font><font size=4px>
 
 　　太宗明皇帝上之下

 　　泰始二年（丙午、四六六）

 　　1春，正月，己丑朔，魏大赦，改元天安。

 　　2癸巳，徵會稽太守尋陽王子房為撫軍將軍，以巴陵王休若代之。</font><font size=4px color="#009090"><font size=4px>〔去年，子房已舉兵應尋陽，欲以休若代之。會，工外翻。〕</font></font><font size=4px>

 　　甲午中外戒嚴。以司徒建安王休仁都督征討諸軍事，車騎將軍、江州刺史王玄謨副之。</font><font size=4px color="#009090"><font size=4px>〔使王玄謨拒尋陽之兵，因以為江州；不復用休祐。〕</font></font><font size=4px>休仁軍於南州，以沈攸之為尋太守，將兵屯虎檻。</font><font size=4px color="#009090"><font size=4px>〔虎檻，洲名，在赭圻東北江中，蕪湖之西南也。守，式又翻。將，即亮翻；下同。〕</font></font><font size=4px>時玄謨未發，前鋒凡十軍，絡繹繼至，每夜各立姓號，不相稟受。攸之謂諸將曰：「今眾軍姓號不同，若有耕夫、漁父夜相呵叱，</font><font size=4px color="#009090"><font size=4px>〔呵，虎何翻。叱，昌栗翻。〕</font></font><font size=4px>便致駭亂，取敗之道也。請就一軍取號。」眾咸從之。</font><font size=4px color="#009090"><font size=4px>〔史言沈攸之有將帥之略，所以能立功。〕</font></font><font size=4px>

 　　3鄧琬稱說符瑞，詐稱受路太后璽書，帥將佐上尊號於晉安王子勛。</font><font size=4px color="#009090"><font size=4px>〔璽，斯氏翻。帥，讀曰率。上，時掌翻。勛，古勳字。〕</font></font><font size=4px>乙未，子勛即皇帝位於尋陽，改元義嘉。以安陸王子綏為司徒、揚州刺史；尋陽王子房、臨海王子頊並加開府儀同三司；以鄧琬為尚書右僕射，張悅為吏部尚書，袁顗加尚書左僕射；</font><font size=4px color="#009090"><font size=4px>〔顗，魚豈翻。〕</font></font><font size=4px>自餘將佐及諸州郡，除官進爵號各有差。

 　　4丙申，以征虜司馬申令孫為徐州刺史。令孫，坦之子也。</font><font size=4px color="#009090"><font size=4px>〔元嘉、孝建之間，申坦為將帥。〕</font></font><font size=4px>置司州於義陽；</font><font size=4px color="#009090"><font size=4px>〔文帝元嘉末，置司州於汝南，孝武大明中省廢，今復置之，領義陽、隨陽、安陸、南汝南四郡；水行至建康二千七百里，陸行一千七百里。〕</font></font><font size=4px>以義陽內史龐孟虯為司州刺史。</font><font size=4px color="#009090"><font size=4px>〔龐，皮江翻。虯，渠幽翻。〕</font></font><font size=4px>

 　　徐州刺史薛安都、冀州刺史清河崔道固皆舉兵應尋陽。上徵兵於青州刺史沈文秀，文秀遣其將</font><span class="h"><font size=4px>【章：甲十一行本「將」下有「平原」二字；乙十一行本同；孔本同。】</font></font><font size=4px>劉彌之等將兵赴建康。會薛安都遣使邀文秀，文秀更令彌之等應安都。濟陰太守申闡據睢陵應建康，</font><font size=4px color="#009090"><font size=4px>〔將，即亮翻。使，疏吏翻。濟，子禮翻。睢，音雖。睢陵縣，前漢屬臨淮郡，後漢屬下邳郡，孝武大明元年，度屬濟陰郡。沈約曰：濟陰本屬兗州，其民流寓徐土，因割地為郡境。隋并睢陵入夏丘縣，唐以夏丘為虹縣，復漢舊縣名也。虹，漢書音貢，今音絳。杜佑曰：睢陵縣故城，在泗州下邳縣東南。〕</font></font><font size=4px>安都遣其從子直閤將軍索兒、太原太守清河傅靈越等攻之。</font><font size=4px color="#009090"><font size=4px>〔文帝元嘉十年，割濟南、太山立太原郡；唐齊州長清縣，宋太原邵地也。從，才用翻。守，手又翻。〕</font></font><font size=4px>闡，令孫之弟也。安都伲裴祖隆守下邳，劉彌之至下邳，更以所領應建康，襲擊祖隆。祖隆兵敗，與征北參軍垣崇祖奔彭城。崇祖，護之之從子也。</font><font size=4px color="#009090"><font size=4px>〔垣護之為將，著功名於元嘉、孝建之間。〕</font></font><font size=4px>彌之族人北海太守懷恭、從子善明皆舉兵以應彌之，薛索兒聞之，釋睢陵，引兵擊彌之。彌之戰敗，走保北海。申令孫進據淮陽，</font><font size=4px color="#009090"><font size=4px>〔晉安帝義熙中，土斷，立淮陽郡於下邳角城；唐泗州治宿豫縣，古角城也。〕</font></font><font size=4px>請降於索兒。</font><font size=4px color="#009090"><font size=4px>〔降，戶江翻。〕</font></font><font size=4px>龐孟虯亦不受命，舉兵應尋陽。

 　　帝召尋陽王長史行會稽郡事孔覬為太子詹事，以平西司馬庾業代之； 又遣都水使者孔璪入東慰勞。</font><font size=4px color="#009090"><font size=4px>〔漢官有都水長，屬少府，晉屬大司農；後遂置都水使者，掌河津、漕渠凡水利事并督治船艦。會，工外翻。覬，音冀。使，疏吏翻。 璪，子皓翻。勞，力到翻。〕</font></font><font size=4px>璪說覬以「建康虛弱，不如擁五郡以應袁、鄧。」</font><font size=4px color="#009090"><font size=4px>〔東揚州所統五郡。說，輸芮翻。〕</font></font><font size=4px>覬遂發兵，馳檄奉尋陽。吳郡太守顧琛、吳興太 守王曇生、</font><font size=4px color="#009090"><font size=4px>〔琛，丑林翻。曇，徒含翻。〕</font></font><font size=4px>義興太守劉延熙、晉陵太守袁標皆據郡應之。上又以庾業代延熙為義興，業至長塘湖，即與延熙合。

 　　益州刺史蕭惠開，聞晉安王子勛舉兵，集將佐謂之曰：「湘東，太祖之昭；晉安，世祖之穆；其於當璧，並無不可。</font><font size=4px color="#009090"><font size=4px>〔左傳：楚共王無冢適；有寵子五人，無適立焉。乃大事於群望而祈曰：「請神擇於五人，使主社稷。」乃徧以璧見於群望曰：「當璧而拜者，神所立也。」既乃密埋璧於太室之庭，使五人齋，而長入拜；康王跨之靈王肘加焉，子干，子皙皆遠之；平王弱，抱而入，再拜，皆厭紐，其後卒有楚國。昭，市招翻。〕</font></font><font size=4px>但景和雖，昏本是世祖之嗣；</font><font size=4px color="#009090"><font size=4px>〔廢帝改元景和。〕</font></font><font size=4px>不任社稷，其次猶多。吾荷世祖之眷，掌推奉九江。」</font><font size=4px color="#009090"><font size=4px>〔任，音壬。荷，下可翻。自宋以來，率謂江州為九州。晁氏志曰：太湖一湖而曰五湖。昭餘祁一澤而曰九澤；九江一水而日九江。余按書禹貢曰：荊及衡陽為荊州。江、漢朝宗于海，九江孔殷。孔安國註曰：江於此州界分為九道，甚得地勢之中。漢書地理志：廬江郡尋陽縣，禹貢九江在南，皆東合於大江。應劭曰：江自廬江、尋陽分為九。尋陽地記曰：九江：一曰為烏 江，二曰営江，三曰烏白江，四曰嘉靡江，五曰畎江，六曰源江，七曰廩江，八曰提江，九曰箘江。張須元九江圖云：一曰三里江，二曰五州江，三曰嘉靡江，五曰 白蚌江，六曰白烏江，七曰箘江，八曰沙提江，九曰廩江：參差隨水長短，或百里，或五十里，始於鄂陵，終於江口，會于桑落洲。太康地記曰：九江，劉歆以為湖漢九水入彭蠡澤也。夏撰曰：據此數說，皆謂江水至是分為九道；獨會氏謂為不然。曾氏謂下文「導江過九江，至于東陵東，迤北會于匯。」說者謂東陵，巴陵也。蓋今巴陵與夷陵相為東西，夷陵一曰西陵，則巴陵為東可知。許慎曰：迤，邪行也。今江水過洞庭至巴陵而後，東北邪行，合於彭蠡，即經所謂「過九江至于東陵東，迤北會于匯」也。由是觀之：九江不在潯陽明矣；所謂九江，蓋今洞庭也。考之前志，沅水、漸水、潕水、辰水、敘水、酉水、醴水、湘水、資水皆合洞庭中，東入于江，所謂九江者，豈非此乎！宋白曰：江州尋陽郡，禹貢：「九江孔殷，彭蠡既瀦，」彭蠡在州南東五十三里，九江在州西北二十五里是也。然則彭蠡以東為揚州之域，九江以西即荊州之域。周景式廬山記云：柴桑，彭蠡之郊，古三苗國，舊屬廬江地。又按尋陽記云：春秋時為吳之西境，楚之東境，本在大江之北，今蘄州界古蘭城是也。秦并天下，以此屬廬江郡，漢屬淮南國，後漢為豫章、廬江二郡之境。三國之時。此地雖為督護要津，而未立郡，吳但分尋陽隸武昌。晉初，尋陽猶理江北，溫嶠移於此，始置尋陽郡，隋為九江郡。余按秦并天下，置九江郡。項羽封黥布為九江王，都六，漢地理志所謂「九江在潯陽縣南。」沈約宋志：尋陽本縣名，因水名縣。水南注江，二漢屬廬江，吳立蘄春郡，尋陽縣屬焉。此時尋陽之地在江北。晉亂，立尋陽郡，後郡治於柴桑，而尋陽之名遂移於江南。晉惠帝置江州，治豫章，成帝移江州治尋陽。時人蓋因漢志所謂「九江在尋陽縣南」，而尋陽又為江州治所，遂謂尋陽為九江。若禹貢之九江，其地實難考見。若必以夷陵為西陵，遂以巴陵為禹貢之東陵，撫取會洞庭之水為九江；考之前志，會洞庭者不止九水，而酈道元水經註，謂廬江郡有東陵鄉，江夏有西陵縣，故是言東，尚書云「江水過九江，至于東陵」者也。西南流，水積為湖，湖西有青林山。又考水經註，自沔口以下有湖口水，加湖江水、武口水、烏石水、舉水、巴水、希水、蘄水、利水皆南流注于江，而後至青林水口，亦可傅合九水之說，但未敢以為是。九河之迹，至漢己不可悉考；而欲強為九江之說，難矣。〕</font></font><font size=4px>乃遺巴郡太守費欣壽將五千人東下。於是湘州行事何慧文、廣州刺史袁曇遠、梁州刺史柳元怙、山陽太守程天祚皆附於子勛。元怙，元景之從兄也。</font><font size=4px color="#009090"><font size=4px>〔費，扶沸翻。將，即翻。曇，徒含翻。從，才用翻。〕</font></font><font size=4px>

 　　是歲，四方貢計皆歸尋陽，</font><font size=4px color="#009090"><font size=4px>〔貢，謂貢方物；計，謂上計帳。〕</font></font><font size=4px>朝廷所保，唯丹楊、淮南等數郡，其間諸縣或應子勛，東兵已至永世，</font><font size=4px color="#009090"><font size=4px>〔吳分溧陽為永 平縣，晉武帝太康元年更名永世縣，屬丹楊郡，其地蓋在今安吉州、建康府、廣德軍三郡界。下云「永世令叛，義興兵垂至延陵」，則其地又犬牙入今常州界。東兵 欲自此進取曲阿。〕</font></font><font size=4px>宮省危懼。上集群臣以謀成敗。蔡興宗曰：」今普天同叛，</font><span class="h"><font size=4px>【章：甲十一行本「叛」下有「人有異志」四字；乙十一行本同；孔本同；張校同。】</font></font><font size=4px>宜鎮之以靜，至信待人。叛者親戚布在宮省，若繩之以法，則土崩立至，宜明罪不相及之義。</font><font size=4px color="#009090"><font size=4px>〔父、子、兄、弟，罪不相及，古義也。〕</font></font><font size=4px>物情既定，人有戰心，六軍精勇，器甲犀，利以待不習之兵，其勢相萬耳。願陛下必憂。」上善之。</font><font size=4px color="#009090"><font size=4px>〔蔡興宗豈特以方嚴自將，蓋識時審勢者也。〕</font></font><font size=4px>

 　　5建武司馬劉順說豫州刺史殷琰使應尋陽；</font><font size=4px color="#009090"><font size=4px>〔說，輸芮翻。〕</font></font><font size=4px>琰以家在建康，未許。右衛將軍柳光世自省內出奔彭城，過壽陽，言建康必不能守。琰信之，且素無部曲，為土豪前右軍參軍杜叔寶等所制不得已而從之。琰以叔寶為長史，內外軍事，皆叔寶專之。上謂蔡興宗曰：「諸處未平，殷琰已復同逆；</font><font size=4px color="#009090"><font size=4px>〔復，扶又翻。〕</font></font><font size=4px>頃日人情云何﹖事當濟不﹖」</font><font size=4px color="#009090"><font size=4px>〔不，讀曰否。〕</font></font><font size=4px>興宗曰：「逆之與順，臣無以辨。今商旅斷絕，米甚豐賤，四方雲合，而人情更安，</font><font size=4px color="#009090"><font size=4px>〔湘東纂位，非其本心；尋陽起兵，名正言順；故曰逆之與順，臣無以辨。商旅斷絕，米甚豐賤者，前朝之積也；四方雲合，人情更安者，積苦於狂暴而驟樂寬政也。天下嗷嗷，新主之資，斯言豈不信哉！〕</font></font><font size=4px>以此卜之，清蕩可必。但臣之所憂，更在事後，猶羊公言：『既平之後，方當勞聖慮耳。』</font><font size=4px color="#009090"><font size=4px>〔羊祜之言，見八十卷晉武帝咸寧四年。〕</font></font><font size=4px>上曰：「誠如卿言。」上知琰附尋陽非本意，乃厚撫其家以招之。

 　　6汝南、新蔡二郡太守周矜起兵於懸瓠以應建康。</font><font size=4px color="#009090"><font size=4px>〔汝南郡時治懸瓠。宋以新蔡郡帖洽汝南，故周矜領二郡太守；自是二郡太守多矣。〕</font></font><font size=4px>袁顗誘矜司馬汝南常珍奇執矜，斬之，</font><font size=4px color="#009090"><font size=4px>〔誘，音酉。〕</font></font><font size=4px>以珍奇代為太守。

 　　7上使赜從僕射垣榮祖還徐州說薛安都，</font><font size=4px color="#009090"><font size=4px>〔諸垣自略陽歸南，世在青、徐立鹈，為土人所信重，故使還說薛安都。赜，而隴翻。從，才用翻。說，輸芮翻；下說孝同。〕</font></font><font size=4px>安都曰：「今京都無百里地。</font><font size=4px color="#009090"><font size=4px>〔京都，謂建康；四方皆奉尋陽，故言無百里地。〕</font></font><font size=4px>不論攻圍取勝，自可拍手笑殺；且我不欲負孝武。」榮祖曰：「孝武之行，足致餘殃。</font><font size=4px color="#009090"><font size=4px>〔不善之積，必有餘殃。孝武貪淫，濟以奢虐，人倫道盡，故榮祖云然。行，下孟翻。〕</font></font><font size=4px>今雖天下雷同，</font><font size=4px color="#009090"><font size=4px>〔雷之發聲，物無不隨時而應者；故以響應為雷同。〕</font></font><font size=4px>正是速死，無能為也。」安都不從，因留榮祖使為將。</font><font size=4px color="#009090"><font size=4px>〔將，即亮翻。〕</font></font><font size=4px>榮祖，崇祖之從父兄也。</font><font size=4px color="#009090"><font size=4px>〔從，才用翻。〕</font></font><font size=4px>

 　　8兗州刺史殷孝祖之甥 司法參軍</font><span class="h"><font size=4px>【章：甲十一行本「軍」下有「穎川」二字；乙十一本同；孔本同；張校同。】</font></font><font size=4px>葛僧韶請徵孝祖入朝，</font><font size=4px color="#009090"><font size=4px>〔據南史，「司法參軍」當作「司徒參軍」。 「請」下當有「徵」字。</font><span class="h"><font size=4px>【章：胡註「請下當有徵字」。甲十一行本「徵」作「殷」；乙十一行本同。按「徵」子乃後來所改。退齋校云：從宋方與註合。】</font></font><font size=4px>朝，直 遙翻。〕</font></font><font size=4px>上遣之。時薛索兒屯據津逕。僧韶間行得至，</font><font size=4px color="#009090"><font size=4px>〔間，古莧翻。〕</font></font><font size=4px>說孝祖曰：「景和凶狂，開闢未有；朝野危極，假命漏刻。</font><font size=4px color="#009090"><font size=4px>〔朝，直遙翻；下同，〕</font></font><font size=4px>主上夷兇翦暴，更造天地，國目朝危，宜立長君。</font><font size=4px color="#009090"><font size=4px>〔更，工衡翻。長，知兩翻。〕</font></font><font size=4px>而群迷相煽，搆造無端，貪利幼弱，競懷希望。使天道助逆，群凶事申，則主幼時艱，權柄不一，兵難互起，豈有自容之地！舅少有立功之志，</font><font size=4px color="#009090"><font size=4px>〔難，乃旦翻。少詩照翻。〕</font></font><font size=4px>若能控濟義勇，還奉朝廷，</font><font size=4px color="#009090"><font size=4px>〔控，引也。濟，謂濟河，音子禮禮翻。南史作「控濟河義勇」，文意尤為明暢。〕</font></font><font size=4px>非唯匡主靜亂，乃可以垂名竹帛。」孝祖具問朝廷消息，僧韶隨方詶譬，并陳兵甲精強，主上欲委以前驅之任。孝祖即日委妻子於瑕丘，</font><font size=4px color="#009090"><font size=4px>〔瑕丘縣，故魯瑕邑，漢屬山陽郡，魏、晉省，宋為兗州治所。〕</font></font><font size=4px>帥文武二千人，隨僧韶還建康。</font><font size=4px color="#009090"><font size=4px>〔帥，讀曰率。〕</font></font><font size=4px>時四方皆附尋陽，朝廷唯保丹楊一郡；而永世令孔景宣復叛，</font><font size=4px color="#009090"><font size=4px>〔復，扶又翻。〕</font></font><font size=4px>義興兵垂至延陵，</font><font size=4px color="#009090"><font size=4px>〔晉武帝太康二年，分曲阿之延陵鄉立延陵縣，屬晉陵郡。〕</font></font><font size=4px>內外憂危，咸欲奔散。孝祖忽至，眾力不少，並傖楚壯士；</font><font size=4px color="#009090"><font size=4px>〔江南謂中原人為傖，荊州人為楚。少，詩照翻。傖，助庚翻。〕</font></font><font size=4px>人情大安。甲辰，進孝祖號撫軍將軍，假節、都</font><span class="h"><font size=4px>【章：甲十一行本無「都」字；乙十一行本同。】</font></font><font size=4px>督前鋒諸軍事，遣向虎檻，寵賚甚厚。</font><font size=4px color="#009090"><font size=4px>〔賚，來代翻。〕</font></font><font size=4px>

 　　初，上遣東平畢眾敬詣兗州募人，至彭城，薛安都以利害說之，</font><font size=4px color="#009090"><font size=4px>〔說，輸芮翻。〕</font></font><font size=4px>矯上命以眾敬行兗州事，眾敬從之。殷孝祖使司馬劉文石守瑕丘，眾敬引兵擊殺之。安都素與孝祖有隙，使眾敬盡殺孝祖諸子。州境皆附之，</font><font size=4px color="#009090"><font size=4px>〔為畢眾敬以兗州降魏張本。〕</font></font><font size=4px>唯東平太守申纂據無鹽，不從。</font><font size=4px color="#009090"><font size=4px>〔為申纂以城拒魏而死張本。無鹽縣，自漢、晉以來屬東平，隋廢省，其地當在唐鄆州治界。水經註：濟水逕壽張縣須朐城西。濟水西有安民亭，亭北對安民山，東臨濟水，水困即無鹽縣界也。杜佑曰；鄆州治須昌縣，漢無鹽故城在今縣東，東平國故城亦在縣東。〕</font></font><font size=4px>纂，鍾之曾孫也。</font><font size=4px color="#009090"><font size=4px>〔申鍾見九十五卷晉成帝咸和九年。〕</font></font><font size=4px>

 　　9丙午，上親總兵，出頓中堂。辛亥，以山陽王休祐為豫 州刺史，督輔國將軍彭城劉勔、</font><font size=4px color="#009090"><font size=4px>〔勔，彌兗翻。〕</font></font><font size=4px>寧朔將軍廣陵呂安國等諸軍西討殷琰。</font><font size=4px color="#009090"><font size=4px>〔考異曰：宋略：「二月庚申，以休祐都督西討。」今從宋書。〕</font></font><font size=4px>巴陵王休若 督建威將軍吳興沈懷明、尚書張永、輔國將軍蕭道成等諸軍東討孔覬。時將士多東方人，父兄小弟皆已附覬。</font><font size=4px color="#009090"><font size=4px>〔覬，音冀。〕</font></font><font size=4px>上因送軍，普加宣曰：「朕方務德簡 刑，使父小兄弟罪不相及，將</font><span class="h"><font size=4px>【章：甲十一行本「將」作「助」；乙十一行本同；孔本同；退齋校同，熊校同。】</font></font><font size=4px>順同逆者，一以所從為斷。</font><font size=4px color="#009090"><font size=4px>〔斷，丁亂翻。〕</font></font><font size=4px>卿等當深達此懷，勿以親戚為慮也。眾於是大悅，凡叛者親黨在建康者，皆使居職如故。

 　　10壬子，路太后殂。</font><font size=4px color="#009090"><font size=4px>〔考異曰：宋略、南史皆曰：「義嘉之，難太后心幸之，延上飲，酒，置毒以進。侍者引上衣，上寤，起，以其卮上壽。是日，太后崩，喪事如禮。」宋書無之，今不取。〕</font></font><font size=4px>

 　　11孔覬遣其將孫曇瓘等軍於晉陵九里，</font><font size=4px color="#009090"><font size=4px>〔其地在晉陵西北九里，因以為名。 將，即亮翻。曇，徒含翻。〕</font></font><font size=4px>部陳甚盛。</font><font size=4px color="#009090"><font size=4px>〔陳，讀曰陣；下戰陳同。〕</font></font><font size=4px>沈懷明至奔牛，乃築壘自固。張永至曲阿，未知懷明安否；百姓驚擾，永退還延陵，就巴陵王 休若，諸將帥咸勸休若退保破岡。</font><font size=4px color="#009090"><font size=4px>〔帥，所類翻。〕</font></font><font size=4px>其日，大寒，風雪甚猛，塘埭決壞，</font><font size=4px color="#009090"><font size=4px>〔埭，徒耐翻；以土遏水曰埭。〕</font></font><font size=4px>眾無固心。休若宣令：「敢有言退者 斬！」眾小定，乃築壘息甲。尋得懷明書，賊定未進，軍主劉亮又至，兵力轉盛，人情乃安。，亮，懷慎之從孫也。</font><font size=4px color="#009090"><font size=4px>〔從，才用翻。〕</font></font><font size=4px>

 　　殿中御史吳喜以主書事世祖，稍遷河東太守。</font><font size=4px color="#009090"><font size=4px>〔晉成帝咸康三年，庾亮鎮荊州，以司州僑戶立河東郡，隋、唐之松滋縣即其地也。〕</font></font><font size=4px>至是，請得精兵三百，致死於東。上假喜建武將軍，簡羽林勇士配之。議者以「喜刀筆主者，未嘗為將，不可遣。」</font><font size=4px color="#009090"><font size=4px>〔將，即亮翻；下同。〕</font></font><font size=4px>中書舍人巢尚之曰：「喜昔隨沈慶之，屢經軍旅，性既勇決，又習戰陳；若能任之，必有成績。諸人紛紜，皆是不別才耳。」</font><font size=4px color="#009090"><font size=4px>〔別，彼列翻。〕</font></font><font size=4px>乃遣之。喜先時數奉使東吳，</font><font size=4px color="#009090"><font size=4px>〔先，悉薦翻。數，所角翻。使，疏吏翻。〕</font></font><font size=4px>性寬厚，所至人並懷之。百姓聞吳河東來，皆望風降散，，</font><font size=4px color="#009090"><font size=4px>〔降，戶江翻。〕</font></font><font size=4px>故喜所至克捷。

 　　永世人徐崇之攻孔景宣，斬之，喜版崇之領縣事。喜至國山，</font><font size=4px color="#009090"><font size=4px>〔國山在陽羨縣界。晉立義興郡，分陽羨置國山縣屬焉。隋廢國山入義興縣。〕</font></font><font size=4px>遇東軍，進擊，大破之。自國山進屯吳城，</font><font size=4px color="#009090"><font size=4px>〔吳城當在義興西南，九域志所謂泰伯城是心。〕</font></font><font size=4px>劉延熙遣其將楊玄等拒戰。喜兵力甚弱，玄等眾盛，喜奮擊，斬之，進逼義興。延熙柵斷長橋，保郡自守，</font><font size=4px color="#009090"><font size=4px>〔義興，今常州之宜興也。我朝太平興國元年，避太宗御名，改為宜興。此長橋蓋在荊溪之上。今宜興縣南二十步有荊，上承百瀆，兼受數郡之水。劉延熙蓋柵斷荊溪之橋以自保。輿地志曰：今常州宜興縣南三十步有長橋，即周處斬蛟之所。〕</font></font><font size=4px>喜築壘與之相持。

 　　庾業於長塘湖口夾岸築城，有眾七千人，與延熙遙相應接。</font><font size=4px color="#009090"><font size=4px>〔庾業叛建康與延熙合，見上。〕</font></font><font size=4px>沈懷明、張永與晉陵軍相持，久不決。外監朱幼舉、司徒參軍督謢任農夫，驍勇有膽力，</font><font size=4px color="#009090"><font size=4px>〔任，音任。驍，堅堯翻。〕</font></font><font size=4px>上以四百人配之，使助東討，農夫自延陵出長塘，庾業築城猶未合，農夫馳往攻之，力戰，大破之，庾業棄城走義興。</font><font size=4px color="#009090"><font size=4px>〔走，音奏。〕</font></font><font size=4px>農夫收其船仗，進向義興助吳喜。二月，己未朔，喜渡水攻郡城，</font><font size=4px color="#009090"><font size=4px>〔渡荊溪之水也。〕</font></font><font size=4px>分兵擊諸壘，登高指麾，若令四面俱進者。義興人大懼，諸壘皆潰，延熙赴水死，遂克義興。

 　　12魏氶相太原王乙渾專制朝權，</font><font size=4px color="#009090"><font size=4px>〔朝，直遙翻；下同。〕</font></font><font size=4px>多所誅殺。安遠將軍賈秀掌吏曹事，渾屢言於秀，為其妻求稱公主，秀曰：「公主豈庶姓所宜稱！</font><font size=4px color="#009090"><font size=4px>〔魏制：掌吏曹事，即掌選曹事，吏部尚書之職也。凡非國之同姓，皆謂之庶姓。為，于偽翻。〕</font></font><font size=4px>秀寧取死今日，不可取笑後世！」渾怒，罵曰：「老奴官，慳！」會侍中拓跋丕告渾謀反，庚申，馮太后收渾，誅之。秀，彝之子；</font><font size=4px color="#009090"><font size=4px>〔賈彝見一百八卷晉孝武太元二十年。〕</font></font><font size=4px>丕，烈帝之玄孫也。</font><font size=4px color="#009090"><font size=4px>〔拓跋翳槐追諡烈皇帝，〕</font></font><font size=4px>太后臨朝稱制，引中書令高允、中書侍郎</font><span class="h"><font size=4px>【章：甲十一行本「郎」下有「漁陽」二字；乙十一行本同；孔本同。】</font></font><font size=4px>高閭及賈秀共參大政。

 　　13沈懷明、張永、蕭道成等軍於九里西，與東軍相持。東軍聞義興敗，皆震恐。上遣積射將軍濟陽江方興、御史王道隆至晉陵視東軍形勢。</font><font size=4px color="#009090"><font size=4px>〔濟，子禮翻。〕</font></font><font size=4px>孔覬將 孫曇瓘、程扞宗列五城，互相連帶。扞宗城猶未固，王道隆與諸將謀曰：「扞宗城猶未立，可以藉手，上副聖旨，下成眾氣。」辛酉，道隆帥所領急攻，拔之，</font><font size=4px color="#009090"><font size=4px>〔帥，讀曰率。〕</font></font><font size=4px>斬扞宗首。永等因乘勝進擊曇瓘等，壬戌，曇瓘等兵敗，與袁標俱棄城走，遂克晉陵。

 　　吳喜軍至義鄉。</font><font size=4px color="#009090"><font size=4px>〔晉惠帝永興元年，分吳興之長城立義鄉縣，屬義興郡。今湖州，古吳興也；長興縣，古長城也，在州西北七十里。〕</font></font><font size=4px>孔璪屯吳興南亭，太守王曇生詣璪計事；聞臺軍已近，璪大懼，墮牀，曰：「懸賞所購，唯我而已；今不遽走，將為人 擒！」遂與曇生奔錢唐。</font><font size=4px color="#009090"><font size=4px>〔孔璪將命于東，乃勸孔覬舉兵，故懼而走。璪，子皓翻。〕</font></font><font size=4px>喜入吳興，任農夫引兵向吳郡，顧琛棄郡奔會稽。</font><font size=4px color="#009090"><font size=4px>〔琛，丑林翻。會，工外 翻。〕</font></font><font size=4px>卜以四郡既平，</font><font size=4px color="#009090"><font size=4px>〔四郡：晉陵、義興、吳興、吳郡也。〕</font></font><font size=4px>乃留吳喜使統沈懷明等諸將東擊會稽，召張永等北擊彭城，江方興等南擊尋陽。

 　　14以吏部尚書蔡興宗為左僕射，侍中褚淵為吏部尚書。

 　　15丁卯，吳喜軍至錢唐，孔璪、王曇生奔浙東。喜遣強弩將軍任農夫等引兵向黃山浦，</font><font size=4px color="#009090"><font size=4px>〔黃山浦，今漁浦是也。漁浦東南即後黃山。諸暨志：長寧鄉在縣東四十五里，管五里，一曰黃山里，在今越州西北四十五里。〕</font></font><font size=4px>東軍據岸結寨，農夫等擊破之。喜自柳浦渡，取西陵，</font><font size=4px color="#009090"><font size=4px>〔柳浦，即今浙江亭東跨浦橋之浦 也。劉昫唐書曰：隋於餘杭縣置杭州，又自餘杭徙治錢唐，又移州於柳浦，今州城是。〕</font></font><font size=4px>擊斬庾業。會稽人大懼，將士多奔亡，孔覬不能制。</font><font size=4px color="#009090"><font size=4px>〔將，即亮翻。覬，音 冀。〕</font></font><font size=4px>戊寅，上虞令王晏起兵攻郡，覬逃奔嵴山；</font><font size=4px color="#009090"><font size=4px>〔嵴，資昔翻。據南史，覬門生載覬以小船，竄于嵴山村。〕</font></font><font size=4px>車騎從事中郎張綏封府庫以待吳喜。</font><font size=4px color="#009090"><font size=4px>〔騎，奇寄 翻。〕</font></font><font size=4px>己卯，王晏入城，殺綏，執尋陽王子房於別署。</font><font size=4px color="#009090"><font size=4px>〔張綏蓋遷子房於別署，故王晏就執之。〕</font></font><font size=4px>縱兵大掠，府庫皆空；獲孔璪，殺之。庚辰，嵴山民縛孔覬送晏，晏謂之曰：「此事孔璪所為，無預卿事，可作首辭，</font><font size=4px color="#009090"><font size=4px>〔首，式又翻。首辭，所以首罪。〕</font></font><font size=4px>當相為申上。」</font><font size=4px color="#009090"><font size=4px>〔為，于偽翻。上，時掌翻。〕</font></font><font size=4px>覬曰：「江東處分，莫不由身；</font><font size=4px color="#009090"><font size=4px>〔處，昌呂翻。分，扶問翻。〕</font></font><font size=4px>委罪求活，便是君輩行意耳。」晏乃斬之。</font><font size=4px color="#009090"><font size=4px>〔史言孔覬臨死不改節。〕</font></font><font size=4px>顧琛、王曇生、袁標等詣吳喜歸罪，</font><font size=4px color="#009090"><font size=4px>〔自歸而請罪也。〕</font></font><font size=4px>喜皆宥之。東軍主凡七十六人，</font><font size=4px color="#009090"><font size=4px>〔一軍之帥，謂之軍主。〕</font></font><font size=4px>臨陳斬十七人，其餘皆原宥。</font><font size=4px color="#009090"><font size=4px>〔為吳喜得罪張本。陳，讀曰陣。〕</font></font><font size=4px>

 　　16薛索兒攻由闡，久不下；使申令孫入睢陵說闡，闡出降，索兒并令孫殺之。</font><font size=4px color="#009090"><font size=4px>〔古人有言：「禍莫大於殺已降。」為申令孫之子殺薛索兒張本。說，輪芮翻。降，戶江翻；下同。〕</font></font><font size=4px>

 　　17山陽王休祐在歷陽，輔國將軍劉勔進軍小峴。</font><font size=4px color="#009090"><font size=4px>〔勔，彌兗翻。峴，戶典翻。〕</font></font><font size=4px>殷琰所署南汝陰太守裴季之以合肥來降。</font><font size=4px color="#009090"><font size=4px>〔沈約曰：江左置南汝陰郡，所治即合肥縣。降，戶江翻。〕</font></font><font size=4px>

 　　18鄧琬性鄙闇貪吝，既執大權，父子賣官鬻爵，使婢僕出市道販賣；酣砍博弈，日夜不休；</font><font size=4px color="#009090"><font size=4px>〔酣，戶甘翻。〕</font></font><font size=4px>大自矜遇，賓客到門者，歷旬不得前；內事悉委褚靈嗣等三人，群小橫恣，競為威福。於是士民忿怨，內外離心。史言尋陽敗亡之由。橫，戶江翻。〕

 　　琬遣孫沖之帥龍驤將軍薛常寶、陳紹宗、焦度等兵一萬為前鋒，據赭圻。</font><font size=4px color="#009090"><font size=4px>〔劉昫曰：池州南陵縣，漢春穀縣地，秦置南陵縣，治赭圻城，唐長安四年移治青陽城。帥，讀曰率。赭，音者。圻，音畿。〕</font></font><font size=4px>沖之於道與晉安王子勛書曰：「舟懢已辦，糧仗亦整，</font><font size=4px color="#009090"><font size=4px>〔懢，與楫同。〕</font></font><font size=4px>三軍踴躍，人爭鹈命；便欲沿流挂帆，直取白下。</font><font size=4px color="#009090"><font size=4px>〔白下，在江寧縣界臨江津。〕</font></font><font size=4px>願速遣陶亮眾軍兼行相接，分據新亭、南州，則一麾定矣。」子勛加沖之左衛將軍；以陶亮為右衛將軍，統郢、荊、湘、梁、雍五州兵</font><font size=4px color="#009090"><font size=4px>〔雍，於用翻。〕</font></font><font size=4px>合二萬人，一時俱下。陶亮本無幹略，聞建安王休仁自上，</font><font size=4px color="#009090"><font size=4px>〔上，時掌翻。〕</font></font><font size=4px>殷孝祖又至，不敢進，屯軍鵲洲。</font><font size=4px color="#009090"><font size=4px>〔鵲洲，在宣城郡南陵縣，左縣之鵲岸也。杜預曰：鵲岸，謂廬江舒縣鵲尾渚。審是，則鵲頭在宣城界，鵲尾在廬江界，鵲洲則江中之洲也。〕</font></font><font size=4px>

 　　殷孝祖負其誠節，</font><font size=4px color="#009090"><font size=4px>〔誠節，謂委鎮勤王，不顧妻子也。〕</font></font><font size=4px>陵轢諸將，</font><font size=4px color="#009090"><font size=4px>〔陵，侵也，侮也。轢，軍踐也，音狼狄翻。〕</font></font><font size=4px>臺軍有父子兄弟在南者，孝祖悉欲推治。</font><font size=4px color="#009090"><font size=4px>〔南，南軍也。南，謂尋陽在南，臺軍泝江南上而攻之。治，直之翻。〕</font></font><font size=4px>由是人情乖離，莫樂為用。</font><font size=4px color="#009090"><font size=4px>〔樂，音洛。〕</font></font><font size=4px>寧朔將軍沈攸之，內撫將士，外諧群帥，界並賴之。孝祖每戰，常以鼓蓋自隨，軍中人相謂：「殷統軍可謂死將矣！</font><font size=4px color="#009090"><font size=4px>〔撫將，即亮翻；下同。帥，所類翻。〕</font></font><font size=4px>今與賊交鋒，而以羽儀自標顯，若善射者十人共射之，</font><font size=4px color="#009090"><font size=4px>〔共射，而亦翻。〕</font></font><font size=4px>欲不斃，得乎﹖」三月，庚寅，眾軍水陸並進，攻赭圻；陶亮等引兵救之，孝祖於陳為流矢所中，死。</font><font size=4px color="#009090"><font size=4px>〔陳，讀曰陣。中，竹仲翻。〕</font></font><font size=4px>軍主范潛帥五百人降於亮。</font><font size=4px color="#009090"><font size=4px>〔帥，讀曰率；下同。降，戶江翻。〕</font></font><font size=4px>人情震駭，並謂沈攸之宜代孝祖為統。

 　　時建安王休仁屯虎檻，遣寧朔將軍江方興、龍驤將軍襄陽劉靈遺各將三千人赴赭圻。</font><font size=4px color="#009090"><font size=4px>〔驤，思將翻。各將，即亮翻。〕</font></font><font size=4px>攸之以為孝祖既死，亮等有乘勝之心，明日若不更攻，則示之以弱。方興名位相亞，必不為己下；</font><font size=4px color="#009090"><font size=4px>〔攸之，、方興皆寧朔將軍，故言名位相亞。亞，次也。〕</font></font><font size=4px>軍政不壹，致敗之由也。乃帥諸軍主詣方興曰：「今四方並反，國家所保，無復百里之地。唯有殷孝祖為朝廷所委賴，鋒鏑裁交，輿尸而反，文武喪氣，</font><font size=4px color="#009090"><font size=4px>〔喪，息浪翻。〕</font></font><font size=4px>朝野危心。事之濟否，唯在明旦一戰；戰若不捷，大事去矣。詰朝之事，</font><font size=4px color="#009090"><font size=4px>〔詰，起吉翻。杜預曰：詰朝，明旦。〕</font></font><font size=4px>諸人或謂吾應統之，自卜懦薄，幹略不如卿。今輒相推為統，但當相與湏力耳。」方興甚悅，許諾。攸之既出，諸軍主並尤之，攸之曰：「吾本濟國活家，豈計此之升降！且我能下彼，彼必不能下我，</font><span class="h"><font size=4px>【章：甲十一行本「我」下有「共濟艱難」四字；乙十一行本同；孔本同；張校同；退齋校同。】</font></font><font size=4px>豈可自措同異也！」</font><font size=4px color="#009090"><font size=4px>〔沈攸之成尋陽之功，攝也；郢城之敗，驕也。下，戶嫁翻。〕</font></font><font size=4px>

 　　孫沖之謂陶亮曰：「孝祖梟將，一戰便死，天下事定矣，不須復戰，便當直取京都。」亮不從。</font><font size=4px color="#009090"><font size=4px>〔孫沖之狃殷孝祖之死，便欲順流長驅。輕敵如此，使陶亮從其計，必與沈攸之等遇，亦將以輕腋取敗矣。梟，堅堯翻。將，即亮翻。復，扶又翻。〕</font></font><font size=4px>

 　　辛卯，方興帥諸將進戰，</font><font size=4px color="#009090"><font size=4px>〔帥，讀曰率；下同。〕</font></font><font size=4px>建安王休仁又遣軍主郭季之、步兵校尉杜幼文、屯騎校尉垣恭祖、龍驤將軍濟地頓生京兆段佛榮</font><font size=4px color="#009090"><font size=4px>〔「濟地頓生」四字必有誤。〕</font></font><font size=4px>等三萬人往會戰，自寅及午，大破之，追北至姥山而還。</font><font size=4px color="#009090"><font size=4px>〔今太平州當塗縣西北四十五有慈姥山；又巢湖中有姥山。〕</font></font><font size=4px>幼文，驥之子也。</font><font size=4px color="#009090"><font size=4px>〔元嘉中，杜驥任當方面。〕</font></font><font size=4px>

 　　孫沖之於湖、白口</font><font size=4px color="#009090"><font size=4px>〔巢湖口及白水口也。〕</font></font><font size=4px>築二城，軍主竟陵張興世攻拔之。

 　　壬辰，詔以沈攸之為輔國將軍、假節，代殷孝祖督前鋒諸軍事。

 　　陶亮聞湖、白二城不守，大懼，急召孫沖之還鵲尾，留薛常寶等守赭圻；先於姥山及諸岡分立營寨，亦各散還，共保濃湖。</font><font size=4px color="#009090"><font size=4px>〔濃湖在鵲尾下。先，悉薦翻。〕</font></font><font size=4px>

 　　時軍旅大起，國用不足，募民上錢穀者，賜以荒縣、荒郡，或五品至三品散官有差。</font><font size=4px color="#009090"><font size=4px>〔荒郡、荒縣，極邊郡縣被兵荒殘者也；賜之者，以郡守、縣令及參佑等職名賜之。上，時掌翻、散，悉亶翻。〕</font></font><font size=4px>

 　　軍中食之，</font><font size=4px color="#009090"><font size=4px>〔少，詩沼翻。〕</font></font><font size=4px>建安王休仁撫循將士，弔死問傷，身自隱卹；</font><font size=4px color="#009090"><font size=4px>〔隱，度也，痛也。恤，憂也，愍也。〕</font></font><font size=4px>故十萬之眾，莫有離心。

 　　鄧琬遣其豫州刺史劉胡帥眾三萬，鐵騎二千，東屯鵲尾，并舊兵凡十餘萬。</font><font size=4px color="#009090"><font size=4px>〔舊兵，謂尋陽先所遣陶亮、孫沖之等之兵。騎，奇寄翻；下同。〕</font></font><font size=4px>胡，宿將，勇健多權略，屢有戰功，將士畏之。</font><font size=4px color="#009090"><font size=4px>〔將，即亮翻；下同。〕</font></font><font size=4px>司徒中兵參軍冠軍蔡那，</font><font size=4px color="#009090"><font size=4px>〔蔡那，南陽冠軍人。冠，古玩翻。〕</font></font><font size=4px>子弟在襄陽，胡每戰，懸之城外；</font><font size=4px color="#009090"><font size=4px>〔劉胡自襄陽東下，拘蔡那子弟以隨軍。為蔡道淵執子勛張本。〕</font></font><font size=4px>那進戰不顧。吳喜既定三喙，帥所領五千人，并運資實，至于赭圻。</font><font size=4px color="#009090"><font size=4px>〔史言建康兵勢益盛。〕</font></font><font size=4px>

 　　19薛索兒將馬步萬餘人自睢陵渡淮，進逼青、冀二州刺史張永營。丙申，詔南徐州刺史桂陽王休範統北討諸軍事進據廣陵；又詔蕭道成將兵救永。

 　　20戊戌，尋陽王子房至建康，上宥之，貶爵為松滋侯。

 　　21庚子，魏以隴西王源賀為太尉。

 　　22上遣寧朔將軍劉懷珍帥龍驤將軍王敬則等步騎五千，助劉勔討壽陽，斬廬江太守劉道蔚。懷珍，善明之從子也。</font><font size=4px color="#009090"><font size=4px>〔劉善明，彌之之從子。蔚，紆勿翻。從，才用翻。〕</font></font><font size=4px>

 　　23中書舍人戴明寶啟上，遣軍主竟陵黃回募兵擊斬尋陽所署馬頭太守王廣元。</font><font size=4px color="#009090"><font size=4px>〔杜佑曰馬頭城在壽州盛唐縣北。〕</font></font><font size=4px>

 　　24前奉朝請壽陽鄭黑，起兵於淮上以應建康，東扞殷琰，西拒常珍奇；乙巳，以黑為司州刺史。</font><font size=4px color="#009090"><font size=4px>〔以鄭黑之東扞西拒觀之，則起兵淮上，蓋在東西正陽之間。朝，直遙翻，考異曰：宋殷琰傳作「鄭墨」今從宋本紀、宋略。〕</font></font><font size=4px>

 　　25殷琰將劉順、柳倫、皇甫道烈、龐天生等馬步八千人東據宛唐；</font><font size=4px color="#009090"><font size=4px>〔「宛唐」，按水經註作「死雩」，云，肥水過九江成德縣西北，入芍陂；又北，右合閻潤水，水積為陽湖。陽湖水自塘西北，逕死雩亭，宋泰始初，劉順據之以拒劉勔，杜佑通典作「死虎」，曰，死虎，地名，在壽州壽春縣東四十餘里。龐，皮江翻。〕</font></font><font size=4px>劉勔帥眾並進，去順數里立營。</font><font size=4px color="#009090"><font size=4px>〔勔，彌兗翻。帥，讀曰率；下同。〕</font></font><font size=4px>時琰所遣諸軍，並受順節度；而以皇甫道烈土豪，柳倫臺之所遣，順本卑微，唯不使統督二軍。</font><font size=4px color="#009090"><font size=4px>〔土豪既不可令，臺之所遣者又不可令，則置帥果何為也﹖其敗宜矣。〕</font></font><font size=4px>勔始至，塹壘未立；</font><font size=4px color="#009090"><font size=4px>〔塹，七豔翻。〕</font></font><font size=4px>順欲擊之，道烈、倫不同，順不能獨進，乃止。勔營既立，不可復攻，因相持守。</font><font size=4px color="#009090"><font size=4px>〔復，扶又翻。〕</font></font><font size=4px>

 　　26壬子，斷新錢，</font><font size=4px color="#009090"><font size=4px>〔并元嘉四銖，孝建四銖，皆斷不用也。斷，讀如短。〕</font></font><font size=4px>專用古錢。

 　　27沈攸之帥諸軍圍赭圻。薛常寶等糧盡，告劉胡求救；胡以囊盛米，繫流查及船腹，</font><font size=4px color="#009090"><font size=4px>〔盛，時征翻。，查，鋤加翻，水中浮木也。船腹，船中心也。〕</font></font><font size=4px>陽覆船，順風流下以餉之。沈攸之疑其有異，遣人取船及流查，大得囊米。丙辰，劉胡帥步卒一萬，夜，斫山開道，以布囊運米餉赭圻。平旦，至城下，猶隔小塹，未能入。沈攸之帥諸軍邀之，殊死戰，胡眾大敗，捨糧棄甲，緣山走，斬獲甚眾。胡被創，僅得還營；</font><font size=4px color="#009090"><font size=4px>〔被，皮義翻。〕</font></font><font size=4px>常寶等惶懼，夏，四月，辛酉，開城突圍，走還胡軍。攸之拔赭圻城，斬其寧朔將軍沈懷寶等，納絳數千人。陳紹宗單舸奔鵲尾。</font><font size=4px color="#009090"><font size=4px>〔降，戶江翻、舸，古我翻。〕</font></font><font size=4px>建安王休仁自虎檻進屯赭圻。

 　　劉胡等兵猶盛。上欲綏慰人情遣吏部尚書褚淵至虎檻，選用將士。時以軍功除官者眾，版不能供，</font><font size=4px color="#009090"><font size=4px>〔程大昌曰：魏、晉至梁、陳，授官有版，長一尺二寸，厚一寸，闊七寸。授官之辭，在於版上，為鵠頭書。〕</font></font><font size=4px>始用黃紙。

 　　鄧琬以晉安王子勛之命，徵袁顗下尋陽，顗悉雍州之眾馳下。琬以黃門侍郎劉道憲行荊州事，侍中孔道存行雍州事。</font><font size=4px color="#009090"><font size=4px>〔雍，於用翻。〕</font></font><font size=4px>上庸太守柳世隆乘虛襲襄陽，不克。世隆，元景之弟子也。

 　　28散騎侍郎明僧暠起兵，攻沈文秀以應建康。</font><font size=4px color="#009090"><font size=4px>〔明氏自云吳太伯之裔，百里奚之子孟明視以明為姓。散，悉亶翻。騎，奇寄翻。暠，工老翻。〕</font></font><font size=4px>壬午，以僧暠為青 州刺史。平原、樂安二郡太守王玄默據琅邪，</font><font size=4px color="#009090"><font size=4px>〔武帝平齊，置平原郡於梁鄒，樂安郡於千乘。玄默據琅邪起兵，非就郡起兵也。劉昫曰：平原，隋改曰龔丘，屬兗 州。〕</font></font><font size=4px>清河、廣川二郡太守王玄邈據盤陽城，</font><font size=4px color="#009090"><font size=4px>〔武帝置清河郡於盤陽，廣川郡於武強。五代志：齊郡長山縣，舊曰武強，置廣川，後併東清河平原二郡入焉，改曰東 平原郡；隋廢郡，改武強曰長山。則是平原、清河、廣川三郡皆置於隋長山縣界。盤陽，漢般陽縣也，屬濟南郡。應劭曰：在般水之陽。按水經註：般陽縣西南即梁鄒縣。劉昫曰：唐淄州淄川縣，漢般陽縣地也。〕</font></font><font size=4px>高陽、勃海二郡太守劉乘民據臨濟城，</font><font size=4px color="#009090"><font size=4px>〔文帝置高陽郡於樂安地，孝武置勃海郡於臨淄地；臨濟縣屬樂安郡。按水經註：臨濟縣在梁鄒東北。臨濟，子禮翻。〕</font></font><font size=4px>並起兵以應建康。玄邈，玄謨之從弟；乘民，彌之之從子也。</font><font size=4px color="#009090"><font size=4px>〔從，才用翻。〕</font></font><font size=4px>沈文秀遣軍主解彥士攻北海，拔之，殺劉彌之。乘民從弟伯宗，合帥鄉黨，復取北海，</font><font size=4px color="#009090"><font size=4px>〔解，戶買翻。帥，讀曰率。復，扶又翻；下而復、更復、可復、假復、國復、復嬰同。〕</font></font><font size=4px>同引兵向青州所治東陽城。杜佑曰：東陽城，青州所治益都縣東城是也。治，直之翻。〕文秀拒之，伯宗戰死。僧曩、玄默、玄邈、乘民合兵攻東陽城，每戢輒為文秀所破，離而復合，如此者十餘，卒不能克。</font><font size=4px color="#009090"><font size=4px>〔言不能克東陽城。卒，子恤翻。〕</font></font><font size=4px>

 　　29杜叔寶謂臺軍住歷陽，不能遽進；及劉勔等至，上下震恐。劉順等始行，唯齎一月糧，既與勔相持，糧盡。叔寶發車千五百乘，載米餉順，自將五千精兵送之。</font><font size=4px color="#009090"><font size=4px>〔乘，繩證翻。將，即亮翻。〕</font></font><font size=4px>呂安國聞之，言於劉勔曰：「劉順精由八千，我眾不能居半。相持既久，強弱勢殊，更復推遷，則無以自立；所賴者，彼糧行竭，我食有餘耳。若使叔寶米至，非唯難可復圖，我亦不能持久。今唯有間道襲其米車，</font><font size=4px color="#009090"><font size=4px>〔間，古莧翻。〕</font></font><font size=4px>出彼不意，若能制之，當不戰走矣。」勔以為然，以疲弱守營，簡精兵千人配安國及龍驤將軍黃回，使從間道出順後，於橫塘抄之。</font><font size=4px color="#009090"><font size=4px>〔水經註：閻潤水上承施水於合肥縣北，復巡縣西，積為陽湖。陽湖水自塘西北，巡死雩亭南，夾橫塘西注。宋泰始初，劉順據之以拒劉勔，杜叔寶送糧死雩，劉勔破之此塘。驤，思將翻。抄，楚交翻。〕</font></font><font size=4px>

 　　安國始行，齎二日熟食；食盡，叔寶不至，將士欲還，安國曰：「卿等旦已一食。今晚米車不容不至；若其不至，夜去不晚。」叔寶果至，以米車為函箱陳，</font><font size=4px color="#009090"><font size=4px>〔陳，讀曰陣。〕</font></font><font size=4px>叔寶於外為遊軍。幢主楊仲懷將五百人居前，</font><font size=4px color="#009090"><font size=4px>〔幢，傳江翻。〕</font></font><font size=4px>安國、回等擊斬之，及其士卒皆盡。叔寶至，回欲乘勝擊之，安國曰：「彼將自走，不假復擊。」退三十里，止宿，夜遣騎參候，</font><font size=4px color="#009090"><font size=4px>〔騎，奇寄翻。〕</font></font><font size=4px>叔寶果棄米車走。安國復夜往燒米車，驅牛二千餘頭而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　五月，丁亥朔，劉順界潰，走淮西就常珍奇。</font><font size=4px color="#009090"><font size=4px>〔常珍奇據懸瓠在淮水之西。走，音奏。〕</font></font><font size=4px>於是劉勔鼓行，進向壽陽。叔寶斂居民及散卒，嬰城自守，勔與諸軍分營城外。

 　　山陽王休祐與殷琰書，為陳利害，</font><font size=4px color="#009090"><font size=4px>〔為，于偽翻；下同。〕</font></font><font size=4px>上又遣御使王道隆齎詔宥琰罪。勔與琰書，并以琰兄瑗書與之。琰與叔寶等皆有降意，</font><font size=4px color="#009090"><font size=4px>〔降，戶江翻；下同。〕</font></font><font size=4px>而眾心不壹，復嬰城固守。

 　　弋陽西山蠻田益之起兵應建康，詔以益之為輔國將軍，督弋陽西蠻事。壬辰，以輔國將軍沈攸之為雍州刺史。</font><font size=4px color="#009090"><font size=4px>〔雍，於用翻。〕</font></font><font size=4px>丁未，以尚書左僕射王景文為中軍將軍。庚戌，以寧朔將軍劉乘民為冀州刺史。</font><font size=4px color="#009090"><font size=4px>〔沈攸之在南征軍前，欲以代袁顗；劉乘民在臨濟，就以冀州授之。〕</font></font><font size=4px>

 　　30甲寅，葬昭太后於脩寧陵。</font><font size=4px color="#009090"><font size=4px>〔路太后諡曰昭；脩寧陵在孝武陵東南。〕</font></font><font size=4px>

 　　31張永、蕭道成等與薛索兒戰，大破之，索兒退保石梁；</font><font size=4px color="#009090"><font size=4px>〔今揚州六合縣石梁河，江左置石梁郡，隋唐之間置石梁縣。〕</font></font><font size=4px>食盡而潰，走向樂平，</font><font size=4px color="#009090"><font size=4px>〔樂平縣，前漢曰清，屬東郡，後漢章帝更名樂平；江左界樂平縣民流寓者，僑立樂平縣於鍾離郡界。〕</font></font><font size=4px>為申令孫子孝叔所斬。</font><font size=4px color="#009090"><font size=4px>〔申孝叔報父之讎也。〕</font></font><font size=4px>薛安都子道智走向合肥，詣裴季之降。傅靈越走至淮西，武衛將軍沛郡王廣之生獲之，送詣劉勔。勔詰其叛逆，</font><font size=4px color="#009090"><font size=4px>〔詰，去吉翻。〕</font></font><font size=4px>靈越曰：「九州唱義，豈獨在我！薛公不能專任智勇，委付子姪，此其所以敗也。人生歸於一死，實無面求活。」勔送詣建康。上欲赦之，靈越辭終不改，乃殺之。

 　　32鄧琬以劉胡與沈攸之等 相持久不決，乃加袁顗督征討諸軍事。六月，甲戌，顗帥樓船千艘，戰士二萬，來入鵲尾。顗本無將略，性又怯橈，</font><font size=4px color="#009090"><font size=4px>〔顗，魚豈翻。帥，讀曰率。艘，蘇遭翻。將， 即亮翻。橈，奴教翻。〕</font></font><font size=4px>在軍中未嘗戎服，語不及戰陳，唯賦詩談義而已，不復撫接諸將；劉胡每論事，酬對甚簡。</font><font size=4px color="#009090"><font size=4px>〔陳，讀曰陣。復，扶又翻。酬，答也。〕</font></font><font size=4px>由此 大失人情，胡常切齒恚恨。</font><font size=4px color="#009090"><font size=4px>〔恚，於避翻。〕</font></font><font size=4px>胡以南運米未至，軍士匱乏，就顗借襄陽之資，顗不許，曰：「都下兩宅未成，方應經理。」</font><font size=4px color="#009090"><font size=4px>〔兩敵相同，勝負之決，孝亡係焉。袁顗乃欲留襄陽之資以經理私宅，子勛既敗，都下兩宅豈有哉！〕</font></font><font size=4px>又信往來之言，云「建康米貴，斗至數百」以為將不攻自潰，擁甲以待之。</font><font size=4px color="#009090"><font size=4px>〔擁甲，猶言擁兵也。〕</font></font><font size=4px>

 　　33田益之帥蠻眾萬餘人圍義陽，</font><font size=4px color="#009090"><font size=4px>〔宋白曰：義陽本漢平氏縣義陽之地，魏黃初中，分平氏屬義陽郡芨義陽縣。〕</font></font><font size=4px>鄧琬使司州刺史龐孟虯帥精兵五千救之，益之不戰潰去。

 　　34安成太守劉襲，始安內史王識之，</font><font size=4px color="#009090"><font size=4px>〔考異日：宋書作「王職之」。今從宋略。〕</font></font><font size=4px>建安內史趙道生，並舉郡來降。</font><font size=4px color="#009090"><font size=4px>〔降，戶江翻。〕</font></font><font size=4px>襲，道憐之孫也。</font><font size=4px color="#009090"><font size=4px>〔道憐，武帝之弟。〕</font></font><font size=4px>

 　　35蕭道成世子賾為南康贛令，</font><font size=4px color="#009090"><font size=4px>〔賾，士革翻。蕭道成為齊公，賾始為世子，此「世」字衍。贛縣，漢屬豫章郡，吳屬廬陵郡，晉分屬南康郡，章、貢二水合而為贛，音古暗翻。〕</font></font><font size=4px>鄧琬遣使收繫之。</font><font size=4px color="#009090"><font size=4px>〔使，疏吏翻。〕</font></font><font size=4px>門客蘭陵桓康擔賾妻裴氏及其子長懋、子良逃於山中，與賾族人蕭欣祖等結客得百餘人，攻郡，破獄出賾。南康相沈肅之帥將吏追賾，賾與戰，擒之。賾自號寧朔將軍，據郡起兵，</font><font size=4px color="#009090"><font size=4px>〔據南康郡也。帥，讀曰率。將，即亮翻。考異曰：宋鄧琬傳云：「世子與南康相沈用之等據邵起義。」宋略亦云：「沈肅之以郡起義。」按賾始自獄中劫，出琬所署南康相不容便與之同。今從蕭子顯南齊書紀。〕</font></font><font size=4px>與劉襲等相應。琬以中護軍殷孚為豫章太守，督上流五郡</font><font size=4px color="#009090"><font size=4px>〔豫章、廬陵、臨川、安成，南康五郡，皆在南江上流。〕</font></font><font size=4px>以防襲等。

 　　36衡陽內史王應之起兵應建康，襲擊湘州行事何慧文於長沙。應之與慧文捨軍身戰，斫慧文八創，</font><font size=4px color="#009090"><font size=4px>〔創，初良翻。〕</font></font><font size=4px>慧文斫應之斷足，殺之。

 　　37始興人劉嗣祖等據郡起兵應建康，廣州刺史袁曇遠遣其將李萬周等討之。嗣祖誑萬周云「尋陽已平」。萬周還襲番禺，擒曇遠，斬之。</font><font size=4px color="#009090"><font size=4px>〔曇，徒含翻。誑，居況翻。番禺，音潘愚。〕</font></font><font size=4px>上以萬周行廣州事。

 　　38初，武都王楊元和治白水，</font><font size=4px color="#009090"><font size=4px>〔據北史，此武都之白水也。按五代志：武昌建威縣舊立白水郡，建威，唐省入階州將利縣。〕</font></font><font size=4px>微弱不能自立，棄國奔魏。元和從弟僧嗣復自立，屯葭蘆。</font><font size=4px color="#009090"><font size=4px>〔從，才用翻。復，扶又翻；下開復同。〕</font></font><font size=4px>

 　　費欣壽至巴東，</font><font size=4px color="#009090"><font size=4px>〔費，扶沸翻。〕</font></font><font size=4px>巴東人任叔兒據白帝，自號輔國將軍，擊欣壽，斬之，</font><font size=4px color="#009090"><font size=4px>〔蕭惠開遣欣壽東下，見下正月。〕</font></font><font size=4px>叔兒遂阻守三峽。</font><font size=4px color="#009090"><font size=4px>〔江水自巴東至夷陵，其間有廣溪峽、巫峽、西陵峽、謂之三峽。一曰，三峽，西峽、歸峽、巫峽。七百里人，兩岸連山，略無缺處，隱天蔽日，非日中夜分，不見日月。〕</font></font><font size=4px>蕭惠開復遣治中程法度將兵三千出梁州，楊僧嗣帥群氐斷其道，間使以聞。</font><font size=4px color="#009090"><font size=4px>〔帥，謂曰率。斷，丁管翻。間，古莧翻。使，疏吏翻。〕</font></font><font size=4px>秋，七月，丁酉，以僧嗣為北秦州刺史、武都王。

 　　39諸軍與袁顗相拒於濃湖，久未決。龍驤將軍張興世建議曰：「賊據上流，兵強地勝，我雖持之有餘而制之不足。若以奇兵數千潛出其上，因險而壁，見利而動，使其首尾周遑，進退疑阻，中流既梗，糧運自艱，此制賊之奇也。錢溪江岸最狹，</font><font size=4px color="#009090"><font size=4px>〔新唐書地理志：宣州南陵縣有梅根監錢官，下云：陳慶至錢溪，軍於梅根，蓋今之梅根港是也；以有鑄錢監，故謂之錢溪。〕</font></font><font size=4px>去大軍不遠，下臨洄洑，莫出於此。」沈攸之、吳喜並贊其策。會龐孟虯引兵來助殷琰，</font><font size=4px color="#009090"><font size=4px>〔龐孟虯自義陽來援壽陽。〕</font></font><font size=4px>劉勔遣使求援甚急，</font><font size=4px color="#009090"><font size=4px>〔勔，彌兗翻。使，疏吏翻。〕</font></font><font size=4px>建安王休仁欲遣興世救之。沈攸之曰：「孟虯蟻聚，必無能為，遣別將馬步數千，足以相制。</font><font size=4px color="#009090"><font size=4px>〔將，即亮翻；下同。〕</font></font><font size=4px>興世之行，是安危大機，必不可輟。」乃遣段佛榮將兵救勔，而選戰士七千、輕舸二百配興世。

 　　興世帥其眾泝流稍上，尋復退歸，</font><font size=4px color="#009090"><font size=4px>〔舸，古我翻。帥，讀曰率。上，時掌翻。復，扶又翻。〕</font></font><font size=4px>如是者累日。劉胡聞之，笑曰：「我尚不敢越彼下取揚州，</font><font size=4px color="#009090"><font size=4px>〔揚州，謂建康。〕</font></font><font size=4px>張興世何物人，欲輕據我上！」不為之備。一夕，四更，</font><font size=4px color="#009090"><font size=4px>〔更，工衡翻。〕</font></font><font size=4px>值便風，興世舉帆直前，渡湖、白，過鵲尾。胡既覺，乃遣其將胡靈秀將兵於東岸，翼之而進。戊戌夕，興世宿景洪浦，靈秀亦留。興世潛遣其將黃道標帥七七舸徑趣錢溪，立營寨；</font><font size=4px color="#009090"><font size=4px>〔趣，七喻翻。〕</font></font><font size=4px>己亥，興世引兵進據之，靈秀不能禁。庚子，劉胡自將水步二十六軍來攻錢溪。</font><font size=4px color="#009090"><font size=4px>〔考異曰：宋略曰：「胡進軍鵲頭，遣其將陳慶以三百舸逼錢溪。」今從宋書。〕</font></font><font size=4px>將士欲迎擊之，興世禁之曰：「賊來尚遠，仔盛而矢驟；驟既易盡，</font><font size=4px color="#009090"><font size=4px>〔言矢易盡。易，以豉翻；下同。〕</font></font><font size=4px>盛亦易衰，不如待之。」令將士治城如故。俄而胡來轉近，船入洄洑；興世命壽寂之、任農夫帥壯士數百擊之，眾軍相繼並進，胡敗走，斬首數百，胡收兵而下。時興世城寨未固，建安王休仁慮袁顗并力更攻錢溪，欲分其勢。辛丑，命沈攸之、吳喜等以皮艦進攻濃湖，</font><font size=4px color="#009090"><font size=4px>〔以牛皮冒艦以禦矢石，因謂之皮艦。艦，戶黯翻。〕</font></font><font size=4px>斬獲千數。是日，劉胡帥步卒二萬、鐵馬一千，欲更攻興世，未至錢溪數十里，袁顗以濃湖之急，遽追之，錢溪城由此得立。胡遣人傳唱，「錢溪已平」，眾並懼，沈攸之曰：「不然。若錢溪實敗，萬人中應有一人逃亡得還者，必是彼戰失利，唱空聲以惑眾耳。」勒軍中不得妄動；</font><font size=4px color="#009090"><font size=4px>〔勒，約勒也。〕</font></font><font size=4px>錢溪捷報尋至。攸之以錢溪所送胡軍耳鼻示濃湖，袁顗駭懼。攸之日暮引歸。

 　　40龍驤將軍劉道符攻山陽，程天祚請降。</font><font size=4px color="#009090"><font size=4px>〔程天祚附子勛，見上正月。〕</font></font><font size=4px>

 　　41龐孟虯進至弋陽，劉勔遣呂安國等迎擊於蓼潭，</font><font size=4px color="#009090"><font size=4px>〔漢志，六安國有蓼縣，晉屬安豐郡。水經註：決水逕蓼縣故城東，灌水會焉。所謂蓼潭，當在此處。〕</font></font><font size=4px>大破之。孟虯走向義陽。王玄謨之子曇善起兵據義陽以應建康，曇，徒含翻。〕孟虯走死蠻中。

 　　42劉胡遣輔國將軍薛道標襲合肥，殺汝陰太守裴季之，</font><font size=4px color="#009090"><font size=4px>〔裴季之以合肥降劉勔，見上二月。〕</font></font><font size=4px>劉勔遣輔國將軍垣閎擊之。閎，閬之弟；</font><font size=4px color="#009090"><font size=4px>〔垣閬見一百二十九卷孝武帝大明三年。〕</font></font><font size=4px>道標，安都之子也。

 　　43淮西人鄭叔舉起兵擊常珍奇以應鄭黑；辛亥，以叔舉為北豫州刺史。

 　　44崔道固為土人所攻，閉門自守。</font><font size=4px color="#009090"><font size=4px>〔崔道固本刺冀州。復，扶又翻；下不復、足復同。〕</font></font><font size=4px>

 　　45八月，皇甫道烈等聞龐孟虯敗，並開門出降。</font><font size=4px color="#009090"><font size=4px>〔死虎師潰，皇甫道烈蓋奔還壽陽。〕</font></font><font size=4px>

 　　46張興世既據錢溪，濃湖軍乏食。鄧琬大送資糧，畏興世，不敢進。劉胡帥輕舸四百，由鵲頭內路欲攻錢溪，</font><font size=4px color="#009090"><font size=4px>〔鵲洲在江中；江水分流，故有內路、外路。舸，古我翻。〕</font></font><font size=4px>既而謂長史王念叔曰；「吾少習步戰，未閑水鬬。</font><font size=4px color="#009090"><font size=4px>〔少，詩照翻。閑，亦習也。〕</font></font><font size=4px>若步戰，恆在數萬人中；水戰在一舸之上，舸舸各進，不復相關，</font><font size=4px color="#009090"><font size=4px>〔恆，戶登翻。復，扶又翻。〕</font></font><font size=4px>正在三十人中，此非萬全之計，吾不為也。」乃託瘧疾，住鵲頭不進，</font><font size=4px color="#009090"><font size=4px>〔瘧，逆約翻。疾而寒熱迭作為瘧。〕</font></font><font size=4px>遣龍驤將軍陳慶將三百舸向錢溪，戒慶不須戰：「張興世吾之所悉，自當走耳。」陳慶至錢溪，軍於梅根。

 　　胡遣別將王起將百舸攻興世，興世擊起，大破之。胡帥其餘舸馳還，謂顗曰：「興世營寨已立，不可猝攻；昨日小戰，未足為損。陳慶已與南陵、大雷諸軍共遏其上，大軍在此，鵲頭諸將又斷其下流；</font><font size=4px color="#009090"><font size=4px>〔斷，丁管翻。〕</font></font><font size=4px>已墮圍中，不足復慮。」顗怒胡不戰，謂曰：「糧運鯁塞，當如此何﹖」</font><font size=4px color="#009090"><font size=4px>〔鯁塞，言若魚骨之鯁塞咽喉然。塞，悉則翻。〕</font></font><font size=4px>胡曰：「彼尚得泝流越我而上，</font><font size=4px color="#009090"><font size=4px>〔上，時掌翻。〕</font></font><font size=4px>此運何以不得沿流越彼而下邪！」乃遣安北府司馬沈仲玉將千人步趣南陵迎糧。</font><font size=4px color="#009090"><font size=4px>〔趣，七喻翻；下同。〕</font></font><font size=4px>

 　　仲玉至南陵，載米三十萬斛，錢布數十舫，豎榜為城，</font><font size=4px color="#009090"><font size=4px>〔舫，甫妄翻。豎，臣庾翻，立也。榜，補曩翻，木片也。〕</font></font><font size=4px>規欲突過。行至貴口，不敢進，</font><font size=4px color="#009090"><font size=4px>〔水經註，江水自石城東入為貴口。今池州貴池縣之池口即貴口也。張舜民曰：向銅陵舟行六十許里至梅根港，又五十許里至貴池口。〕</font></font><font size=4px>遣間信報胡，</font><font size=4px color="#009090"><font size=4px>〔間，古莧翻。〕</font></font><font size=4px>令遣重軍援接。張興世遣壽寂之、任農夫等將三千人至貴口擊之，仲玉走還顗營，悉虜其資實；胡眾駭懼，胡將張喜來降。</font><font size=4px color="#009090"><font size=4px>〔將，即亮翻。降，戶江翻；下同。〕</font></font><font size=4px>

 　　鎮東中兵參軍劉亮進兵逼胡營，胡不能制。袁顗懼曰：賊入人肝脾裏，何由得活！」胡陰謀遁去，己卯，誑顗云：「欲更帥步騎二萬，</font><font size=4px color="#009090"><font size=4px>〔誑，居況翻。帥，讀曰率。騎，奇寄翻。〕</font></font><font size=4px>上取錢溪，兼下大雷餘運。」令顗悉選馬配之。其日，胡委顗去，徑趣梅根。先令薛常寶辦船，悉發南陵諸軍，燒大雷諸城而走。至夜，顗方知之，大怒，罵曰：「今年為小子所誤！」呼取常所乘善馬「飛鷰」，謂其眾曰：「我當自追之！」因亦走。

 　　庚辰，建安王休仁勒兵入顗營，納降卒十萬，遣沈攸之等追顗。顗走至鵲頭，與戍主薛伯珍并所領數千人偕去，欲向尋陽。夜，止山間，殺馬以勞將士，</font><font size=4px color="#009090"><font size=4px>〔勞，力到翻。將，即亮翻。〕</font></font><font size=4px>顧謂伯珍曰：「我非不能；且欲一至尋陽，謝罪主上，然後自刎耳。」因慷慨叱左右節，無復應者。及旦，伯珍請屏人言事，</font><font size=4px color="#009090"><font size=4px>〔刎，扶粉翻。索，山客翻。復，扶又翻。屏，必郢翻。〕</font></font><font size=4px>遂斬顗首，</font><font size=4px color="#009090"><font size=4px>〔南史：顗走至青林山見殺。〕</font></font><font size=4px>詣錢溪軍</font><span class="h"><font size=4px>【章：甲十一行本「軍」上有「馬」字；乙十一行，本同；孔本同；退齋校同。】</font></font><font size=4px>主襄陽俞湛之。湛之因斬伯珍，并送首以為己功。

 　　劉胡帥二萬人向尋陽，詐晉安王子勛云：「袁顗已降，軍皆散，唯己帥所領獨返；宜速處分，為一戰之資。</font><font size=4px color="#009090"><font size=4px>〔帥，讀曰率。處，昌呂翻。分，扶問翻。〕</font></font><font size=4px>當停據湓城，誓死不貳。」乃於江外夜趣沔口。</font><font size=4px color="#009090"><font size=4px>〔江中洲嶼節節有之，舟行附南岸者謂之內路，附北岸者謂之外路。〕</font></font><font size=4px>

 　　鄧琬聞胡去，憂惶無計，呼中書舍中褚靈嗣等謀之，並不知所出。張悅詐稱疾，呼琬計事，令左右伏由帳後，戒之：「若聞索酒，便出。」</font><font size=4px color="#009090"><font size=4px>〔索，山客翻。〕</font></font><font size=4px>琬既至，悅曰：「卿首唱此謀，今事已急，計將安出！」琬曰：「正當斬晉安王，封府庫，以謝罪耳。」悅曰：「今日寧可賣殿下求活邪！」因呼酒。子洵提刀出斬琬。</font><font size=4px color="#009090"><font size=4px>〔洵，悅子也。〕</font></font><font size=4px>中書舍人潘欣之聞琬死，勒兵而至。悅使人語之曰：</font><font size=4px color="#009090"><font size=4px>〔語，牛倨翻。〕</font></font><font size=4px>「鄧琬謀反，今已梟戮。」</font><font size=4px color="#009090"><font size=4px>〔梟，堅堯翻。〕</font></font><font size=4px>欣之乃還。取琬之，並殺之。悅因單舸齎琬首馳下，詣建安王休仁降。</font><font size=4px color="#009090"><font size=4px>〔舸，古我翻。降，下江翻。〕</font></font><font size=4px>

 　　尋陽亂。</font><font size=4px color="#009090"><font size=4px>〔無主，故亂。〕</font></font><font size=4px>蔡那之子道淵在尋陽被繫作部，</font><font size=4px color="#009090"><font size=4px>〔作部，主作器仗，在尋陽城外。〕</font></font><font size=4px>脫鎖入城，執子勛，囚之。沈攸之諸軍至尋陽，斬晉安王子勛，傳首建康，時年十一。</font><font size=4px color="#009090"><font size=4px>〔晉安舉兵，實義舉也﹖鄧琬不足道，若袁顗、孔覬豈可謂不得其死哉！世無以成敗論之。〕</font></font><font size=4px>

 　　初，鄧琬遣臨川內史張淹自鄱陽嶠道入三吳，軍于上饒，</font><font size=4px color="#009090"><font size=4px>〔晉太康地志：鄱陽郡有上饒縣，而晉書無之，當是吳位。今為信州，有路通鄱陽。宋白曰：信州上饒縣，本秦番縣界，漢為番陽縣；今州古城遺蹟，開皇中所廢古上饒也。所謂上饒者，以其旁下饒州之故也。九域志：番陽東南至上饒五百四十里。〕</font></font><font size=4px>聞劉胡敗，軍副鄱陽太守費曄斬淹以降。淹，暢之子也。〕張暢，元嘉之季，從世祖為徐州長史。費，父沸翻。〕

 　　廢帝之世，衣冠懼禍，咸欲遠出。至是流離外難，</font><font size=4px color="#009090"><font size=4px>〔難，乃旦翻。〕</font></font><font size=4px>百不一存，眾乃服蔡興宗之先見。</font><font size=4px color="#009090"><font size=4px>〔先見，事見上卷元年。〕</font></font><font size=4px>

 　　九月，壬辰，以山陽王休祐為荊州刺史。

 　　癸巳，解嚴，大赦。

 　　庚子，司徒休仁至尋陽，遣吳喜、張興世向荊州，沈懷明向郢州，劉亮及寧朔將軍南陽張敬兒向雍州，</font><font size=4px color="#009090"><font size=4px>〔雍，於用翻。〕</font></font><font size=4px>孫超之向湘州，沈思仁、任農夫向豫章，平定餘寇。

 　　劉胡逃至石城，</font><font size=4px color="#009090"><font size=4px>〔此竟陵之石城，今郢州長壽縣是也。〕</font></font><font size=4px>捕得，斬之。郢州行事張沈變形為沙門，潛走，追獲，殺之。 </font><font size=4px color="#009090"><font size=4px>〔沈，持林翻。〕</font></font><font size=4px>荊州行事劉道憲聞濃湖平，散兵，遣使歸罪。</font><font size=4px color="#009090"><font size=4px>〔使，疏吏翻。〕</font></font><font size=4px>荊州治中宗景等勒兵入城，殺道憲，執臨海王子頊以降。孔道存知尋陽已平，遣仗 請降；尋聞柳世隆、劉亮當至，</font><span class="h"><font size=4px>【章：甲十一行本「至」下有「眾悉逃潰」四字；乙十一行本同；孔本同；張校同；退齋校同。】</font></font><font size=4px>道存及三子皆自殺。</font><font size=4px color="#009090"><font size=4px>〔孔道存 時為雍州行事。〕</font></font><font size=4px>上以何慧文才兼將吏，</font><font size=4px color="#009090"><font size=4px>〔有將才，又有吏才也。將，即亮翻。〕</font></font><font size=4px>使吳喜宣旨赦之。慧文曰：「既陷逆節，手害忠義，</font><font size=4px color="#009090"><font size=4px>〔謂殺王應之也。〕</font></font><font size=4px>何面見天下之士！」遂自殺。</font><font size=4px color="#009090"><font size=4px>〔史言何慧文不肯苟活。〕</font></font><font size=4px>安陵王子綏、臨海王子頊、邵陵王子元並賜死，劉順及餘黨在荊州者皆伏誅。</font><font size=4px color="#009090"><font size=4px>〔劉順自死虎奔淮西，又自淮西奔荊州。〕</font></font><font size=4px>詔追贈諸死節之臣，及封賞有功者各有差。

 　　47己酉，魏初立郡學，置博士、助教、生員，從中書令高允、相州刺史李訢之請也。</font><font size=4px color="#009090"><font size=4px>〔古者，家有塾，黨有庠，術有序，國有學。秦雖焚書坑儒，齊、魯學者未嘗廢業。漢文翁守蜀，起立學官，學者比齊、魯。武帝令天下郡國皆立學校官，則學官之立尚矣。此書魏初立郡學、置官及生員者，蓋悲五胡兵爭，不暇立學，魏起北荒，數世之後始及此；既悲之，猶幸斯文之墬地而復振也。相，息亮翻。訢，許斤翻。〕</font></font><font size=4px>訢，崇之子也。</font><font size=4px color="#009090"><font size=4px>〔此別一李崇，非頓丘之李崇也。〕</font></font><font size=4px>

 　　48上既誅晉安王勛等，待世祖諸子猶如平日。司徒休仁還自尋陽，言於上曰：「松滋侯兄弟尚在，將來非社稷計，宜早為之所。」冬，十月，乙卯，松滋侯子房、永嘉王子仁、始安王子真、淮南王子孟、南平王子產、廬陵王子輿、子趨、子期、東平王子嗣、子悅並賜死，及鎮北諮議參軍路休之、司徒從事中郎路茂之、</font><font size=4px color="#009090"><font size=4px>〔二路，皆昭太后子姪。〕</font></font><font size=4px>兗州刺史劉祗、中書舍人嚴龍皆坐誅。世祖二十八子於此盡矣。</font><font size=4px color="#009090"><font size=4px>〔休仁尚書下省之禍，自取之也。導上使去其兄子，上手搰矣，其視諸弟何有哉！蕭齊易姓，劉氏殲焉，骨肉相殘，禍至此極。有國有家者，其鑒于茲！〕</font></font><font size=4px>祗，義欣之子也。

 　　49劉勔圍壽陽，垣閎攻合肥，俱未下。勔患之，召諸將會議。馬隊主王廣之曰：「得將軍所乘馬，判能平合肥。」</font><font size=4px color="#009090"><font size=4px>〔判，斷也，決也。〕</font></font><font size=4px>幢主皇甫肅怒曰：「廣之敢奪節下馬，可斬！」勔笑曰：「觀其意，必能立功。」即推鞍下馬與之。</font><font size=4px color="#009090"><font size=4px>〔幢，傳江翻。推，吐雷翻。〕</font></font><font size=4px>廣之往攻合肥，三日，克之；薛道標突圍奔淮西歸常珍奇。勔擢廣之為軍主。廣之謂肅曰：「節下若從卿言，何以平賊﹖卿不賞才，乃至於此！」肅有學術，及勔卒，</font><font size=4px color="#009090"><font size=4px>〔卒，子恤翻。〕</font></font><font size=4px>更依廣之，廣之薦於齊世祖為東海太守。</font><font size=4px color="#009090"><font size=4px>〔史竟其事，以言王廣之能以恩易怨。〕</font></font><font size=4px>

 　　50沈靈寶自廬江引兵攻晉熙，</font><font size=4px color="#009090"><font size=4px>〔晉安帝分廬江立晉熙郡，今舒州即其地也。晉熙先附尋陽，故攻之。〕</font></font><font size=4px>晉熙太守閻湛之棄城走。

 　　51徐州刺史薛安都、益州刺史蕭惠開、梁州刺史柳元怙、</font><font size=4px color="#009090"><font size=4px>〔考異曰：宋略作「元哲」。今從宋書。〕</font></font><font size=4px>兗州刺史畢眾敬、</font><font size=4px color="#009090"><font size=4px>〔考異曰：宋略作「畢榛」，後魏書云「小名　」，今從本傳。〕</font></font><font size=4px>豫章太守殷孚、汝南太守常珍奇，並遣使乞降。</font><font size=4px color="#009090"><font size=4px>〔尋陽已平，故並乞降。使，疏吏翻。降，戶江翻。〕</font></font><font size=4px>上以南方已平，欲示威淮北，乙亥，命鎮軍將軍張永、中領軍沈攸之將甲士五萬迎薛安都。</font><font size=4px color="#009090"><font size=4px>〔將甲，即亮翻。考異曰：後魏紀安都與常珍奇降皆在九月，而宋本紀、宋略遣張永等北出皆在十月，今從之。〕</font></font><font size=4px>蔡興宗曰：「安都歸順，此誠非虛，正須單使尺書。</font><font size=4px color="#009090"><font size=4px>〔使，疏吏翻。〕</font></font><font size=4px>今以重兵迎之，勢必疑懼；或能招引北虜，為患方深。若以叛臣罪重，不可不誅，則曏之所宥亦已多矣。況安都外據大鎮，密邇邊陲，地險兵強，政圍難克，考之國計，尤宜馴養；</font><font size=4px color="#009090"><font size=4px>〔馴，松倫翻。〕</font></font><font size=4px>如其外叛，將為朝廷旰食之憂。」上不從，</font><font size=4px color="#009090"><font size=4px>〔為上愧蔡興宗張本。旰，苦汗翻。〕</font></font><font size=4px>謂征北司馬行南徐州事蕭道成曰：「吾今因此北討，卿意以為何如﹖」對曰：「安都狡猾有餘，今以兵逼之，恐非國之利。上曰：「諸軍猛銳，何往不克！卿勿多言！」</font><font size=4px color="#009090"><font size=4px>〔蔡興宗，蕭道成，人地雖殊，所見不異，蓋識時達變，唯智者能之，文武無二道也。〕</font></font><font size=4px>安都聞大兵北上，</font><font size=4px color="#009090"><font size=4px>〔地勢，西北高，東南下。濟、泗、沂之水皆南流，逕彭城而注于淮，故謂南兵北向為北上。上，時掌翻。〕</font></font><font size=4px>懼，遣使乞降於魏，常珍奇亦以懸瓠降魏，</font><font size=4px color="#009090"><font size=4px>〔考異曰：宋略：「十二月，甲寅，珍奇復以郡叛。」蓋於時宋朝始聞之耳。〕</font></font><font size=4px>皆請兵自救。

 　　戊寅，立皇子昱為太子。

 　　53薛安都以其子為質於魏，</font><font size=4px color="#009090"><font size=4px>〔質，音致。〕</font></font><font size=4px>魏遣鎮東大將軍代人尉元、鎮東將軍魏郡孔伯恭等帥騎一萬出東道，救彭城；鎮西大將軍西河公石、都督荊，豫，南雍州諸軍事張窮奇出西 道，救懸瓠。</font><font size=4px color="#009090"><font size=4px>〔尉，紆勿翻。帥，讀曰率。騎，奇寄翻。雍，於用翻。魏無南雍州；下又書安都都督徐、雍五州諸軍事，蓋一時創置，尋省併也。西河公石，魏之宗室。〕</font></font><font size=4px>以安都為都督徐，雍</font><span class="h"><font size=4px>【章：甲十一行本「雍」作「兗」；孔本同，張校同。】</font></font><font size=4px>等五州諸軍事、鎮大將軍、徐州刺史、河東公；常珍奇為平南將軍、豫州刺史、河內公。

 　　兗州刺史申纂詐降於魏，尉元受之而陰為之備。魏師至無鹽，纂閉門拒守。</font><font size=4px color="#009090"><font size=4px>〔為魏攻殺申纂張本。〕</font></font><font size=4px>

 　　薛安都之召魏兵也，畢眾敬不與之同，遣使來請降；</font><font size=4px color="#009090"><font size=4px>〔是年春，畢眾敬叛建康從薛安都，及安都降魏，乃不與之同耳。〕</font></font><font size=4px>上以眾敬為兗州刺史。眾敬子元賓在建康，先坐他罪誅。</font><font size=4px color="#009090"><font size=4px>〔考異曰：後魏書眾敬傳云：「元賓有他罪，彧獨不捨之。」宋略云「榛息在都已誅矣」，今從之。〕</font></font><font size=4px>眾敬聞之，怒，拔刀斫柱曰：「吾皓首唯一子，不能全，安用獨生！」十一月，壬子，魏師至瑕丘，眾敬請降於魏。尉元遣部將先據其城，</font><font size=4px color="#009090"><font size=4px>〔將，即亮翻。〕</font></font><font size=4px>眾敬悔恨，數日不食。元長驅而進，十二月，己未，軍于秺。</font><font size=4px color="#009090"><font size=4px>〔秺縣，漢屬濟陰郡，後漢省，其地當在唐曹州界。孟康曰：秺，音勡。〕</font></font><font size=4px>

 　　西河公石至上蔡，常珍奇帥文武出迎。石欲頓軍汝北，未即入城，</font><font size=4px color="#009090"><font size=4px>〔懸瓠城在汝水南。〕</font></font><font size=4px>中書博士鄭羲曰：「今珍奇雖來，意未可量。</font><font size=4px color="#009090"><font size=4px>〔量，音良。〕</font></font><font size=4px>不如直入其城，奪其管籥，</font><font size=4px color="#009090"><font size=4px>〔管，鍵也。籥，關牡也。〕</font></font><font size=4px>據有府庫，制其腹心，策之全者也。」石遂策馬入城，因置酒嬉戲。羲曰：「觀珍奇之色甚不平，不可不為之備。」乃嚴兵設備。其夕，珍奇使人燒府屋，欲為變，以石有備而止。羲，豁之曾孫也。

 　　淮西七郡民多不願屬魏，連營南奔。</font><font size=4px color="#009090"><font size=4px>〔淮西七郡：汝南、新蔡、汝陽、汝陰、陳郡、南頓、穎川。〕</font></font><font size=4px>魏遣建安王陸与宣忍新附。民有陷軍為奴婢者，与悉免之，</font><font size=4px color="#009090"><font size=4px>〔与，蒲撥翻。〕</font></font><font size=4px>新民乃悅。

 　　55劉勔圍壽陽，自首春至于末冬，內攻外禦，戰無不捷，以寬厚得將士心。</font><font size=4px color="#009090"><font size=4px>〔將，即亮翻。〕</font></font><font size=4px>尋陽既平，上使中書為詔諭殷琰，蔡興宗曰：天下既定，是琰思過之日。陛下宜賜手詔數行以相慰引。</font><font size=4px color="#009090"><font size=4px>〔慰者，安其心；引者，引使歸順。行，戶剛翻。〕</font></font><font size=4px>今直中書為詔，彼必疑謂非真，非所以速清方難也。」</font><font size=4px color="#009090"><font size=4px>〔難，乃旦翻。方難，謂一方之難。〕</font></font><font size=4px>不從。琰得詔，謂劉勔詐為之不敢降。</font><font size=4px color="#009090"><font size=4px>〔降，戶江翻；下同。〕</font></font><font size=4px>杜叔寶閉絕尋陽敗問，有傳者即殺之，守備益固。凡有降者，上輒送壽陽城下，使與城中人語，由是眾情離沮。</font><font size=4px color="#009090"><font size=4px>〔沮，在呂翻。〕</font></font><font size=4px>

 　　54乙丑，詔坐依附尋陽削官爵禁錮者，皆從原蕩，隨才銓用。

 　　琰欲請降於魏，主簿譙郡夏侯詳說琰曰：</font><font size=4px color="#009090"><font size=4px>〔說，輸芮翻；下同。〕</font></font><font size=4px>「今日之舉，本鹈忠節。若社稷有奉，便當歸身朝廷，何可北面左衽乎！且今魏軍近在淮次，</font><font size=4px color="#009090"><font size=4px>〔謂西河公石在汝南之軍也。〕</font></font><font size=4px>官軍未測吾之去就，若建使歸款，</font><font size=4px color="#009090"><font size=4px>〔「建使」當作「遣使」。款，誠也。使，疏吏翻。〕</font></font><font size=4px>必厚相慰納，豈止免罪而已。」琰乃使詳出見劉勔。詳說勔曰：「今城中士民知因而猶固守者，畏將軍之誅，皆欲自歸於魏。願將軍緩而赦之， 則莫不相帥而至矣。」</font><font size=4px color="#009090"><font size=4px>〔帥，讀曰率；下同。〕</font></font><font size=4px>勔許諾，使詳至城下，呼城中人，諭以勔意。丙寅，琰帥將佐面縛出降，勔悉加慰無，不戮一人。入城，約勒將士， </font><font size=4px color="#009090"><font size=4px>〔將，即亮翻。〕</font></font><font size=4px>士民貲財，秋毫無所失。壽陽人大悅。魏兵至師水，</font><font size=4px color="#009090"><font size=4px>〔水經註：師水源出大潰山，又北逕賢首山西，又東逕義陽故城北。南北對境圖：溮河在今信 陽軍羅山縣西北界。〕</font></font><font size=4px>將救壽陽；聞琰已降，乃掠義陽數千人而去。久之，琰復仕至少府而卒。</font><font size=4px color="#009090"><font size=4px>〔復，扶又翻。卒，子恤翻。〕</font></font><font size=4px>

 　　56蕭惠開在益州，多任刑誅，蜀人猜怨。聞費欣壽敗沒，</font><font size=4px color="#009090"><font size=4px>〔費，扶沸翻。〕</font></font><font size=4px>程法度不得前，</font><font size=4px color="#009090"><font size=4px>〔事並見上六月。〕</font></font><font size=4px>於是晉原一郡反，</font><font size=4px color="#009090"><font size=4px>〔沈約曰：李雄分蜀郡之江原、臨邛為漢原郡，晉穆帝更名晉原。唐為蜀州。〕</font></font><font size=4px>諸郡皆應之，合兵圍成都。城中東兵不滿二千，惠開悉遣蜀人出，獨與東兵拒守。</font><font size=4px color="#009090"><font size=4px>〔東兵，惠開隨行部曲也。〕</font></font><font size=4px>蜀人聞尋陽已平，爭欲屠城，眾至十餘萬人。惠開每遣兵出戰，未嘗不捷。

 　　上遣其弟惠基自陸道使成都，赦惠開罪。惠基至涪，蜀人遏留惠基，不聽進。惠基帥部曲擊之，斬其渠帥，</font><font size=4px color="#009090"><font size=4px>〔使，疏吏翻。涪，音浮。基帥，讀曰率。渠帥，所類翻。〕</font></font><font size=4px>然後得前。惠開奉旨歸降，城圍得解。

 　　上遣惠開宗人寶首自水道慰勞益州。寶首欲以平蜀為己功，更獎說蜀人，使攻惠開。</font><font size=4px color="#009090"><font size=4px>〔勞，力到翻。獎，勸也，說，式芮翻，誘也。〕</font></font><font size=4px>於是處處蜂起，凡諸離散者一時還合，與寶首進逼成都，眾號二十萬。惠開欲擊之，將佐皆曰：「今慰勞使至而拒之，</font><font size=4px color="#009090"><font size=4px>〔使，疏吏翻；下同。〕</font></font><font size=4px>何以自明﹖」惠開曰：「今表啟路絕，不戰則何以得通使京師﹖」乃遣宋寧太守蕭惠訓等將萬兵與戰，大破之， 生擒寶首，囚於成都。</font><font size=4px color="#009090"><font size=4px>〔沈約曰：文帝元嘉十年，免吳營，僑立宋寧郡，寄治成都。將，即亮翻；下同。〕</font></font><font size=4px>遣使言狀。上使執送寶首，召惠開還建康。</font><span class="h"><font size=4px>【章：甲十 行本「康」下有「既至」二字；乙十一行本同；孔本同；張校同。】</font></font><font size=4px>上問以舉兵狀。惠開曰：「臣唯知逆順，不識天命；且非臣不亂，非臣不平。」上釋之。

 　　57是歲，僑立兗州，治淮陰；徐州治鍾離；青、冀二州共一刺史，治鬱洲。</font><font size=4px color="#009090"><font size=4px>〔兗、徐、青、冀皆降於魏，故立僑州。〕</font></font><font size=4px>鬱洲在海中，周數百里，累石為城，高八九尺，</font><font size=4px color="#009090"><font size=4px>〔高，居傲翻。〕</font></font><font size=4px>虛置郡縣，荒民無幾。</font><font size=4px color="#009090"><font size=4px>〔幾，固豈翻。〕</font></font><font size=4px>

 　　58張永、沈攸之進兵逼彭城，軍于下涙，</font><font size=4px color="#009090"><font size=4px>〔涙，丘蓋翻。〕</font></font><font size=4px>分遣羽林監王穆之將卒五千守輜重於武原。</font><font size=4px color="#009090"><font size=4px>〔水經註：武原縣在下邳縣西北。按，武原縣，自漢以來屬彭城郡。宋志，南彭城郡有武原縣，而徐州之彭城無之。蓋自晉氏永嘉之亂，其民南徙，而故縣兵墟也。杜佑曰：泗州下邳縣北有漢武原縣故城。重，直用翻。〕</font></font><font size=4px>

 　　魏尉元至彭城，薛安都出迎。元遣李璨與安都先入城，收其管籥；別遣孔伯恭以精甲二千安撫內外，然後入。</font><font size=4px color="#009090"><font size=4px>〔受降如受敵，尉元得之。〕</font></font><font size=4px>其夜，張永攻南門，不克而退。

 　　元不禮於薛安都，安都悔降，復謀叛魏，</font><font size=4px color="#009090"><font size=4px>〔降，戶江翻。復，扶又翻。〕</font></font><font size=4px>元和</font><span class="h"><font size=4px>【張，「和」作「知」。】</font></font><font size=4px>不果發。</font><font size=4px color="#009090"><font size=4px>〔和之者，諧輯之也。或曰：和之，當作「知之」。〕</font></font><font size=4px>安都重賂元等，委罪於女伲裴祖隆而殺之。元使李珠</font><span class="h"><font size=4px>【章：甲十一行本「珠」作「璨」；乙十一行本同；孔本同；退齋校同。】</font></font><font size=4px>與安都守彭城，自將兵擊張永，絕其糧道，又破王穆之於武原。穆之帥餘眾就永，元進攻之。</font><font size=4px color="#009090"><font size=4px>〔帥，讀曰率。〕</font></font><font size=4px>
</font><!--/HTMLBUILERPART0--><font size=4px>