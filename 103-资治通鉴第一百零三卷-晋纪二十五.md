<font size=4px>　　晉紀二十五</font><font size=4px color="#009090"><font size=4px>〔起重光協洽（辛未），盡旃蒙大淵獻（乙亥），凡五年。〕</font></font><font size=4px>

 　　太宗簡文皇帝</font><font size=4px color="#009090"><font size=4px>〔諱昱，字道萬，元帝之少子也；封琅邪王，後徙封會稽王。海西即位，琅邪絕嗣，復徙封琅邪，固讓；故雖封琅邪而不去會稽之號。諡法：一德不懈曰簡；道德博聞曰文。〕</font></font><font size=4px>

 　　咸安元年（辛未、三七一）是年十一月，海西廢，帝即位，始改元咸安。通鑑編年，因以新元繫之。〕

 　　春，正月，袁瑾、朱輔求救於秦，秦王堅以瑾為揚州刺史</font><font size=4px color="#009090"><font size=4px>〔瑾，渠吝翻。〕</font></font><font size=4px>輔為交州刺史，遣武衛將軍武都王鑒、前將軍張蚝帥步騎二萬救之。</font><font size=4px color="#009090"><font size=4px>〔蚝，七吏翻。帥，讀曰率。騎，奇寄翻。〕</font></font><font size=4px>大司馬溫遣淮南太守桓伊、南頓太守桓石虔等擊鑒、蚝於石橋，</font><font size=4px color="#009090"><font size=4px>〔據桓溫傳，石橋在肥水北。守，式又翻。〕</font></font><font size=4px>大破之，秦兵退屯慎城。</font><font size=4px color="#009090"><font size=4px>〔慎縣，漢屬汝南郡，晉分屬汝陰郡。唐廬州之慎縣，則梁、魏之間南梁郡之慎縣，漢九江逡遒縣之地，非此慎城。〕</font></font><font size=4px>伊，宣之子也。</font><font size=4px color="#009090"><font size=4px>〔桓宣佐祖逖拒祖約，守襄陽，皆有功。〕</font></font><font size=4px>丁亥，溫拔壽春、擒瑾及輔，并其宗族送建康，斬之。

 　　秦王堅徙關東豪傑及雜夷十五萬戶于關中，處烏桓于馮翊、北地，丁零翟斌于新安、澠池。</font><font size=4px color="#009090"><font size=4px>〔為翟斌乘秦亂起兵張本。處，昌呂翻。澠，彌兗翻。斌，音彬。〕</font></font><font size=4px>諸因亂流移，欲還舊業者，悉聽之。

 　　二月，秦以魏郡太守韋鍾為青州刺史，</font><font size=4px color="#009090"><font size=4px>〔青州刺史治廣固。〕</font></font><font size=4px>中壘將軍梁成為兗州刺史，射聲校尉徐成為并州刺史，武衛將軍王鑒為豫州刺史，左將軍彭越為徐州刺史，太尉司馬皇甫覆為荊州刺史，</font><font size=4px color="#009090"><font size=4px>〔晉志曰：秦既滅燕，以兗州刺史鎮倉垣，并州刺史鎮晉陽，豫州刺史鎮洛陽，徐州刺史鎮彭城。秦初以荊州刺史鎮豐陽，後移襄陽。余按此時秦未得襄陽，蓋仍燕之舊鎮魯陽也。〕</font></font><font size=4px>屯騎校尉天水姜宇為涼州刺史，扶風內史王統為益州刺史，</font><font size=4px color="#009090"><font size=4px>〔涼州屬張天錫。益州，晉土也。秦蓋置涼州於天水界，置益州於扶風界。校，戶教翻。〕</font></font><font size=4px>秦州刺史、西縣侯雅為使持節、都督秦、晉、涼、雍州諸軍事、秦州牧，</font><font size=4px color="#009090"><font size=4px>〔雅，苻氏也。前此未有晉州；涼之張氏分西平界置晉興郡，秦蓋於此置晉州也。雍，於用翻。〕</font></font><font size=4px>吏部尚書楊安為使持節、都督益、梁州諸軍事、梁州刺史。</font><font size=4px color="#009090"><font size=4px>〔堅欲進圖梁、益，故置梁、益二州刺史。楊安既克仇池，始加督南秦州，鎮仇池。使，疏吏翻。〕</font></font><font size=4px>復置雍州，治蒲阪；</font><font size=4px color="#009090"><font size=4px>〔秦省雍州見上卷上年。復，扶又翻。雍，於用翻。阪，音反。〕</font></font><font size=4px>以長樂公丕為使持節、征東大將軍、雍州刺史。</font><font size=4px color="#009090"><font size=4px>〔樂，音洛。使，疏吏翻。〕</font></font><font size=4px>成，平老之子；統，擢之子也。</font><font size=4px color="#009090"><font size=4px>〔穆帝永和十年，王擢降秦。〕</font></font><font size=4px>堅以關東初平，守令宜得人，令王猛以便宜簡召英俊，補六州守令，授訖，言臺除正。</font><font size=4px color="#009090"><font size=4px>〔奏上秦朝，除為正官也。嗚呼！荀卿子有言：兼并易也，堅凝之難。以苻堅之明，王猛之略，簡召六州英俊以補守令，然鮮卑乘亂一呼，翕然為燕，以此知天下之勢，但觀人心向背何如耳。〕</font></font><font size=4px>

 　　三月，壬辰，益州刺史建成定公周楚卒。</font><font size=4px color="#009090"><font size=4px>〔諡法：大慮靜民曰定。〕</font></font><font size=4px>

 　　秦後將軍金城俱難攻蘭陵太守張閔子于桃山，</font><font size=4px color="#009090"><font size=4px>〔俱，姓；難，名。魏收地形志：蘭陵昌慮縣有桃山。〕</font></font><font size=4px>大司馬溫遣兵擊卻之。

 　　秦西縣侯雅、楊安、王統、徐成及羽林左監朱肜、揚武將軍姚萇帥步騎七萬伐仇池公楊纂。</font><font size=4px color="#009090"><font size=4px>〔肜，余中翻。萇，仲良翻。帥，讀曰率。騎，奇寄翻。〕</font></font><font size=4px>

 　　代將長孫斤謀弒代王什翼犍，世子寔格之，傷脅，遂執斤，殺之。</font><font size=4px color="#009090"><font size=4px>〔代之先拓跋鄰，以次兄為拔跋氏，後改為長孫氏。將，即亮翻。犍，居言翻。〕</font></font><font size=4px>

 　　夏，四月，戊午，大赦。

 　　秦兵至鷲峽；</font><font size=4px color="#009090"><font size=4px>〔鷲峽在仇池北，亦謂之塞峽。鷲，音就。〕</font></font><font size=4px>楊纂帥眾五萬拒之。梁州刺史弘農楊亮遣督護郭寶、卜靖帥千餘騎助纂，與秦兵戰于峽中；纂兵大敗，死者什三、四，寶等亦沒，纂收散兵遁還。西縣侯雅進攻仇池，楊統帥武都之眾降秦。</font><font size=4px color="#009090"><font size=4px>〔統與纂爭國，見上卷上年。降，戶江翻；下同。〕</font></font><font size=4px>纂懼，面縛出降，雅送于長安。以統為南秦州刺史；</font><font size=4px color="#009090"><font size=4px>〔秦置秦州於上邽，仇池在其南，故置南秦州。〕</font></font><font size=4px>加楊安都督南秦州諸軍事，鎮仇池。

 　　王猛之破張天錫於枹罕也，</font><font size=4px color="#009090"><font size=4px>〔事見一百一卷海西公太和元年。枹，音膚。〕</font></font><font size=4px>獲其將敦煌陰據及甲士五千人。</font><font size=4px color="#009090"><font size=4px>〔敦，徒門翻。〕</font></font><font size=4px>秦王堅既克楊纂，遣據帥其甲士還涼州，使著作郎梁殊、閻負送之，</font><font size=4px color="#009090"><font size=4px>〔穆帝永和十二年，秦遣殊、負使涼，今復遣之。〕</font></font><font size=4px>因命王猛為書諭天錫曰：「昔貴先公稱藩劉、石者，惟審於強弱也。</font><font size=4px color="#009090"><font size=4px>〔張茂稱藩於劉曜，事見九十二卷明帝太寧元年。張駿稱藩於石勒，事見九十四卷成帝咸和五年。〕</font></font><font size=4px>今論涼土之力，則損於往時；語大秦之德，則非二趙之匹；而將軍翻然自絕，</font><font size=4px color="#009090"><font size=4px>〔絕秦見一百卷太和元年。〕</font></font><font size=4px>無乃非宗廟之福也歟！以秦之威，旁振無外，可以回弱水使東流，返江、河使西注，</font><font size=4px color="#009090"><font size=4px>〔禹之治水，高高下下，因天地之性，弱水西流，江、河東注。今言能反之回之，喻秦威力之強也。〕</font></font><font size=4px>關東既平，將移兵河右，恐非六邵士民所能抗也。</font><font size=4px color="#009090"><font size=4px>〔涼州六郡，以張軌初鎮河西之時，統治武威、張掖、酒泉、敦煌、西郡、西海六郡言之也。元康以後，張氏所分置，其為郡多矣。〕</font></font><font size=4px>劉表謂漢南可保，</font><font size=4px color="#009090"><font size=4px>〔事見漢獻帝紀。〕</font></font><font size=4px>將軍謂西河可全，吉凶在身，元龜不遠，直深算妙慮，自求多福，無使六世之業一旦而墜地也！」</font><font size=4px color="#009090"><font size=4px>〔自張軌保據河西，至天錫凡九主。今言六世者，不以曜靈、祚靚為世數。〕</font></font><font size=4px>天錫大懼，遣使謝罪稱藩。堅拜天錫使持節、都督河右諸軍事、驃騎大將軍、開府儀同三司、涼州刺史、西平公。</font><font size=4px color="#009090"><font size=4px>〔使，疏吏翻；下同。驃，匹妙翻。騎，奇寄翻。〕</font></font><font size=4px>

 　　吐谷渾王辟奚聞楊纂敗，五月，遣使獻馬千匹、金銀五百斤于秦。</font><font size=4px color="#009090"><font size=4px>〔吐，從暾入聲。谷，音浴。〕</font></font><font size=4px>秦以辟奚為安遠將軍、漒川侯。辟奚，葉延之子也，</font><font size=4px color="#009090"><font size=4px>〔葉延見九十四卷成帝咸和四年。漒，其良翻。〕</font></font><font size=4px>好學仁厚，無威斷，</font><font size=4px color="#009090"><font size=4px>〔好，呼到翻。斷，丁亂翻；下無斷同。〕</font></font><font size=4px>三弟專恣，國人患之。長史鍾惡地，西漒羌豪也，</font><font size=4px color="#009090"><font size=4px>〔漒，渠良翻。羌人據漒川之地，分為東西。〕</font></font><font size=4px>謂司馬乞宿雲曰：「三弟縱橫，勢出王右，</font><font size=4px color="#009090"><font size=4px>〔橫，戶孟翻。右，上也。〕</font></font><font size=4px>幾亡國矣。</font><font size=4px color="#009090"><font size=4px>〔幾，居希翻。〕</font></font><font size=4px>吾二人位為元輔，</font><font size=4px color="#009090"><font size=4px>〔長史，司馬，府之元僚。〕</font></font><font size=4px>豈得坐而視之！」詰朝月望，</font><font size=4px color="#009090"><font size=4px>〔日行遲，一年一周天；月行速，一月一周天而與日會。日月之會，謂之合朔。自合朔之後，月又先日而行，至十五日，日月相望，謂之月望。詰，去吉翻。〕</font></font><font size=4px>文武並會，吾將討焉。王之左右皆吾羌子，轉目一顧，立可擒也。」宿雲請先白王，惡地曰：「王仁而無斷，白之必不從；萬一事泄，吾屬無類矣。事已出口，何可中變！」遂於坐收三弟，殺之。</font><font size=4px color="#009090"><font size=4px>〔坐，徂臥翻。〕</font></font><font size=4px>辟奚驚怖，</font><font size=4px color="#009090"><font size=4px>〔怖，普布翻。〕</font></font><font size=4px>自投床下，惡地、宿雲趨而扶之曰：「臣昨夢先王敕臣云：『三弟將為逆，不可不討。』故誅之耳。」辟奚由是發病恍惚，</font><font size=4px color="#009090"><font size=4px>〔人無精爽，謂之恍惚。〕</font></font><font size=4px>命世子視連曰：「吾禍及同生，何以見之於地下！國事大小，任汝治之，吾餘年殘命，寄食而已。」遂以憂卒。</font><font size=4px color="#009090"><font size=4px>〔卒，子恤翻；下同。〕</font></font><font size=4px>

 　　視連立，不飲酒遊畋者七年，軍國之事，委之將佐。</font><font size=4px color="#009090"><font size=4px>〔將，即亮翻。〕</font></font><font size=4px>鍾惡地諫，以為人主當自娛樂，</font><font size=4px color="#009090"><font size=4px>〔樂，音洛。〕</font></font><font size=4px>建威布德。視連泣曰：「孤自先世以來，以仁孝忠恕相承。先王念友愛之不終，悲憤而亡。孤雖纂業，尸存而已，聲色遊娛，豈所安也！威德之建，當付之將來耳。」</font><font size=4px color="#009090"><font size=4px>〔辟奚之死，視連之立，其事非皆在是年。通鑑因辟奚入貢于秦，遂連而書之，以見辟奚父子天性仁孝，不可以夷狄異類視之也。〕</font></font><font size=4px>

 　　代世子寔病傷而卒。</font><font size=4px color="#009090"><font size=4px>〔格長孫而被傷也。〕</font></font><font size=4px>

 　　秋，七月，秦王堅如洛陽。

 　　代世子寔娶東部大人賀野干之女，</font><font size=4px color="#009090"><font size=4px>〔據北史，賀野干，即賀蘭部酋長。魏書官氏志，北方賀蘭，後改為賀氏。〕</font></font><font size=4px>有遺腹子，甲戌，生男，代王什翼犍為之赦境內，</font><font size=4px color="#009090"><font size=4px>〔為，于偽翻。〕</font></font><font size=4px>名曰涉圭。</font><font size=4px color="#009090"><font size=4px>〔拓跋珪造魏事始此。〕</font></font><font size=4px>

 　　大司馬溫以梁、益多寇，周氏世有威名，</font><font size=4px color="#009090"><font size=4px>〔周訪、周撫、周楚皆著威名於梁、益。〕</font></font><font size=4px>八月，以寧州刺史周仲孫監益、梁二州諸軍事，領益州刺史。</font><font size=4px color="#009090"><font size=4px>〔監，工銜翻。〕</font></font><font size=4px>仲孫，光之子也。</font><font size=4px color="#009090"><font size=4px>〔周光見九十三卷明帝太寧三年。〕</font></font><font size=4px>

 　　秦以光祿勳李儼為河州刺史，鎮武始。</font><font size=4px color="#009090"><font size=4px>〔河西張駿以興晉、金城、武始、南安、永晉、大夏、武城、漢中為河州。武始郡，治狄道，亦張駿所置。〕</font></font><font size=4px>

 　　王猛以潞川之功，</font><font size=4px color="#009090"><font size=4px>〔見上卷上年。〕</font></font><font size=4px>請以鄧羌為司隸。秦王堅下詔曰：「司隸校尉，董牧皇畿，吏責甚重，非所以優禮名將。光武不以吏事處功臣，</font><font size=4px color="#009090"><font size=4px>〔見四十三卷漢光建武十三年。處，昌呂翻。〕</font></font><font size=4px>實貴之也。羌有廉、李之才，</font><font size=4px color="#009090"><font size=4px>〔廉、李，謂廉頗、李牧。〕</font></font><font size=4px>朕方委以征伐之事，北平匈奴，南蕩揚、越，羌之任也，司隸何足以嬰之！其進號鎮軍將軍，位特進。」

 　　九月，秦王堅還長安。歸安元侯李儼卒于上邽、</font><font size=4px color="#009090"><font size=4px>〔諡法：能思辨眾曰元；行義說民曰元。晉武受禪，當時之臣死，多有諡元者，固非以行定諡也。〕</font></font><font size=4px>堅復以儼子辯為河州刺史。</font><font size=4px color="#009090"><font size=4px>〔復，扶又翻。〕</font></font><font size=4px>

 　　冬，十月，秦王堅如鄴，獵于西山，旨餘忘返。令人王洛叩馬諫曰：</font><font size=4px color="#009090"><font size=4px>〔鄭玄曰：伶官，樂官也。伶氏世掌樂官而善焉，故後世多號樂官為伶官。〕</font></font><font size=4px>「陛下群生所繫，今久獵不歸，一旦患生不虞，柰太后、天下何！」堅為之罷獵還宮。</font><font size=4px color="#009090"><font size=4px>〔為，于偽翻。〕</font></font><font size=4px>王猛因進言曰：「畋獵誠非急務，王洛之言，不可忘也。」堅賜洛帛百匹，拜官箴左右，</font><font size=4px color="#009090"><font size=4px>〔左傳：昔周辛甲之為太史，命百官官箴王闕，於虞人之箴曰：「芒芒禹迹，畫為九州，經啟九道。民有寢廟，獸有茂草，各有攸處，德用不擾。在帝夷羿，冒于原獸，忘其國恤而思其麀牡。武不可重，用不恢于夏家。獸臣司原，敢告僕夫。」虞箴如是，以戒獵也。堅倣其意拜洛為官箴左右。〕</font></font><font size=4px>自是不復獵。</font><font size=4px color="#009090"><font size=4px>〔復，扶又翻。〕</font></font><font size=4px>

 　　大司馬溫，恃其材略位望，陰蓄不臣之志，嘗撫枕歎曰：「男子不能流芳百世，亦當遺臭萬年！」</font><font size=4px color="#009090"><font size=4px>〔桓溫心迹，固不畏人之知之也，然而不獲逞者，制於命也，孰謂天位可以智力奸邪！〕</font></font><font size=4px>術士杜炅</font><font size=4px color="#009090"><font size=4px>〔炅，古迥翻。〕</font></font><font size=4px>能知人貴賤，溫問炅以祿位所至。炅曰：「明公勳格宇宙，</font><font size=4px color="#009090"><font size=4px>〔據孔安國尚書註，格，至也。〕</font></font><font size=4px>位極人臣。」溫不悅。</font><font size=4px color="#009090"><font size=4px>〔其志願不止於此，故不悅。〕</font></font><font size=4px>溫欲先立功河朔以收時望，還受九錫。及枋頭之敗，威名頓挫。</font><font size=4px color="#009090"><font size=4px>〔枋頭之敗，事見上卷太和四年。〕</font></font><font size=4px>既克壽春，謂參軍郗超曰：</font><font size=4px color="#009090"><font size=4px>〔郗，丑之翻。〕</font></font><font size=4px>「足以雪枋頭之恥乎﹖」超曰：「未也。」久之，超就溫宿，中夜，謂溫曰：「明公都無所慮乎﹖」溫曰：「卿欲有言邪﹖」超曰：「明公當天下重任，今以六十之年，敗於大舉，不建不世之勳，不足以鎮愜民望！」</font><font size=4px color="#009090"><font size=4px>〔愜，苦謟翻。〕</font></font><font size=4px>溫曰：「然則柰何﹖」超曰：「明公不為伊、霍之舉者，無以立大威權，鎮壓四海。」溫素有心，深以為然，遂與之定議。</font><font size=4px color="#009090"><font size=4px>〔超知溫心而迎合之，溫遂與定議。〕</font></font><font size=4px>以帝素謹無過，而床笫易誣，</font><font size=4px color="#009090"><font size=4px>〔笫，側里翻，又壯士翻，床簀也。易，以豉 翻。〕</font></font><font size=4px>乃言「帝早有痿疾，</font><font size=4px color="#009090"><font size=4px>〔楊正衡曰：字林：痿，痹也，人垂翻，又於隹翻。余謂此蓋言陰痿也。〕</font></font><font size=4px>嬖人相龍、計好、朱靈寶等，</font><font size=4px color="#009090"><font size=4px>〔相與計，皆姓也。何承天姓 苑，相，悉良翻。范曄後漢書有計子勳。〕</font></font><font size=4px>參侍內寢，二美人田氏、孟氏生三男，將建儲立王，傾移皇基。」密播此言於民間，時人莫能審其虛實。

 　　十一月，癸卯，溫自廣陵將還姑孰，屯于白石。</font><font size=4px color="#009090"><font size=4px>〔此白石蓋在牛渚西南桓玄破譙王尚之處。非陶況令庾亮所守白石壘也。〕</font></font><font size=4px>丁未，詣建康，諷褚太后，請廢帝立丞相會稽王昱，并作令草呈之。</font><font size=4px color="#009090"><font size=4px>〔先草定太后令而呈之於太后。會，工外翻。〕</font></font><font size=4px>太后方在佛屋燒香，</font><font size=4px color="#009090"><font size=4px>〔建屋於宮中以奉佛，故謂之佛屋。〕</font></font><font size=4px>內侍啟云：「外有急奏。」太后出，倚戶視奏數行，</font><font size=4px color="#009090"><font size=4px>〔行，戶剛翻；下數十行同。〕</font></font><font size=4px>乃曰：「我本自疑此！」至半，便止，索筆益之曰：</font><font size=4px color="#009090"><font size=4px>〔索，山客翻。〕</font></font><font size=4px>「未亡人不幸罹此百憂，感念存沒，心焉如割！」</font><font size=4px color="#009090"><font size=4px>〔杜預曰：婦人既寡，自稱未亡人。〕</font></font><font size=4px>

 　　己酉，溫集百官於朝堂。</font><font size=4px color="#009090"><font size=4px>〔朝，直遙翻；下同。〕</font></font><font size=4px>廢立既曠代所無，莫有識其故典者，百官震慄。溫亦色動，不知所為。尚書左僕射王彪之知事不可止，乃謂溫曰：「公阿衡皇家，</font><font size=4px color="#009090"><font size=4px>〔伊尹曰阿衡，放太甲于桐。喻溫廢立，行伊尹之事也。孔安國曰：阿，倚；衡，平。〕</font></font><font size=4px>當倚傍先代。」</font><font size=4px color="#009090"><font size=4px>〔傍，蒲浪翻。〕</font></font><font size=4px>乃命取漢書霍光傳，禮度儀制，定於須臾。</font><font size=4px color="#009090"><font size=4px>〔用霍光廢昌邑王故事。傳，直戀翻。〕</font></font><font size=4px>彪之朝服當階，神彩毅然，曾無懼容，文武儀準，莫不取定，朝廷以此服之。</font><font size=4px color="#009090"><font size=4px>〔晉朝以此服王彪之，余甚恨彪之得此名於晉朝也。彪之父彬，不畏死以折王敦，此為可服耳。〕</font></font><font size=4px>於是宣太后令，廢帝為東海王，以丞相、錄尚書事、會稽王昱統承皇極。</font><font size=4px color="#009090"><font size=4px>〔會，工外翻。〕</font></font><font size=4px>百官入太極前殿，溫使督護竺瑤、散騎侍郎劉亨收帝璽綬。</font><font size=4px color="#009090"><font size=4px>〔散，悉亶翻。騎，奇寄翻。璽，斯氏翻。綬，音受。考異曰：帝紀、三十國春秋，「亨」皆作「享」。後魏書僭晉傳作「亨」，今從之。〕</font></font><font size=4px>帝著白帢單衣，</font><font size=4px color="#009090"><font size=4px>〔著，側略翻。帢，苦洽翻。〕</font></font><font size=4px>步下西堂，乘犢車出神虎門，</font><font size=4px color="#009090"><font size=4px>〔晉制，諸公給朝車、安車、皁輪犢車各一乘。東漢都雒陽，宮有廣義、神虎門。賢註 曰：廣義、神虎，洛陽宮西門也，在金商門外。然則神虎門亦建康宮西門乎﹖〕</font></font><font size=4px>群臣拜辭，莫不歔欷。</font><font size=4px color="#009090"><font size=4px>〔歔，音虛。欷，許既翻，又音希。〕</font></font><font size=4px>侍御史、殿中監將兵百 人衛送東海第。</font><font size=4px color="#009090"><font size=4px>〔殿中監，掌監天子服御之事。將，即亮翻。〕</font></font><font size=4px>溫帥百官具乘輿法駕，迎會稽王于會稽邸。</font><font size=4px color="#009090"><font size=4px>〔帥，讀曰率。乘，繩證翻。會，工外翻。〕</font></font><font size=4px>王於朝堂變服，著平巾幘、單衣，東向流涕，拜受璽綬，</font><font size=4px color="#009090"><font size=4px>〔平巾幘，蓋即平上幘。單衣，江左諸人所以見尊者之服，所謂巾転也。〕</font></font><font size=4px>是日，即皇帝位，改元。</font><font size=4px color="#009090"><font size=4px>〔改元咸安。〕</font></font><font size=4px>溫出次中堂，分兵屯衛。溫有足疾，詔乘輿入殿。</font><font size=4px color="#009090"><font size=4px>〔乘，如字。〕</font></font><font size=4px>溫撰辭，欲陳述廢立本意，</font><font size=4px color="#009090"><font size=4px>〔撰，雛免翻。預撰辭，欲入見而陳之。〕</font></font><font size=4px>帝引見，</font><font size=4px color="#009090"><font size=4px>〔見，賢遍翻。〕</font></font><font size=4px>便泣下數十行，</font><font size=4px color="#009090"><font size=4px>〔行，戶剛翻。〕</font></font><font size=4px>溫兢懼，竟不能一言而出。

 　　太宰武陵王晞，好習武事，</font><font size=4px color="#009090"><font size=4px>〔好，呼到翻。〕</font></font><font size=4px>為溫所忌，欲廢之，以事示王彪之。彪之曰：「武陵親尊，</font><font size=4px color="#009090"><font size=4px>〔武陵王晞，亦元帝子，出繼武陵王朖後。〕</font></font><font size=4px>未有顯罪，不可以猜嫌之間便相廢徙。公建立聖明，當崇獎王室，與伊、周同美；此大事，宜更深詳！」溫曰：「此已成事，卿勿復言！」</font><font size=4px color="#009090"><font size=4px>〔王彪之能全晞於會稽輔政之時，而不能全之於會稽纘服之日，會稽可以理喻，而習武者桓溫之所忌也。復，扶又翻。〕</font></font><font size=4px>乙卯，溫表「晞聚納輕剽，</font><font size=4px color="#009090"><font size=4px>〔剽，匹妙翻。〕</font></font><font size=4px>息綜矜忍；</font><font size=4px color="#009090"><font size=4px>〔息，子也。〕</font></font><font size=4px>袁真叛逆，事相連染。頃日猜懼，將成亂階。</font><font size=4px color="#009090"><font size=4px>〔溫以此誣晞。〕</font></font><font size=4px>請免晞官，以王歸藩。」從之。并免其世子綜、梁王抜等官。</font><font size=4px color="#009090"><font size=4px>〔抜，與璡同，音津。〕</font></font><font size=4px>溫使魏郡太守毛安之帥所領宿衛殿中。</font><font size=4px color="#009090"><font size=4px>〔沈約曰：南徐州備有徐、兗、幽、冀、青、并、揚七州郡邑。〕</font></font><font size=4px>安之，虎生之弟也。

 　　庚戌，尊褚太后曰崇德太后。

 　　初，殷浩卒，大司馬溫使人齎書弔之。浩子涓不答，</font><font size=4px color="#009090"><font size=4px>〔涓，圭淵翻。〕</font></font><font size=4px>亦不詣溫，而與武陵王晞遊。廣州刺史庾蘊，希之弟也，素與溫有隙。溫惡殷、庾宗強，欲去之。</font><font size=4px color="#009090"><font size=4px>〔惡，烏路翻。去，羌呂翻。〕</font></font><font size=4px>辛亥，使其弟祕逼新蔡王晃</font><font size=4px color="#009090"><font size=4px>〔晃父邈，本汝南王祐之子也，嗣新蔡王後。〕</font></font><font size=4px>詣西堂叩頭自列，</font><font size=4px color="#009090"><font size=4px>〔西堂，太極殿西堂也。自列，自陳列其事。〕</font></font><font size=4px>稱與晞及子綜、著作郎殷涓、太宰長史庾倩、掾曹秀、舍人劉彊、散騎常侍庾柔等謀反；帝對之流涕，溫皆收付廷尉。倩、柔，皆蘊之弟也。</font><font size=4px color="#009090"><font size=4px>〔倩，千甸翻。掾，于絹翻。〕</font></font><font size=4px>癸丑，溫殺東海王三子及其母。</font><font size=4px color="#009090"><font size=4px>〔即田氏、孟氏及所生三男也。〕</font></font><font size=4px>甲寅，御史中丞譙王恬承溫旨，請依律誅武陵王晞。詔曰：「悲惋惶怛，</font><font size=4px color="#009090"><font size=4px>〔惋，烏貫翻。〕</font></font><font size=4px>非所忍聞，況言之哉！其更詳議！」恬，承之孫也。</font><font size=4px color="#009090"><font size=4px>〔譙王氶死於王敦之難。「承」，當作「氶」，音註見前。〕</font></font><font size=4px>乙卯，溫重表固請誅晞，詞甚酷切。帝乃賜溫手詔曰：「若晉祚靈長，公便宜奉行前詔；如其大運去矣，請避賢路。」溫覽之，流汗變色，乃奏廢晞及其三子，家屬皆徙新安郡。</font><font size=4px color="#009090"><font size=4px>〔吳孫權分丹楊立新都郡，武帝太康元年，更名新安郡，唐為歙州，今之徽州。〕</font></font><font size=4px>丙辰，免新蔡王晃為庶人，徙衡陽，</font><font size=4px color="#009090"><font size=4px>〔吳孫亮分長沙西部都尉置衡陽郡，今之衡州。〕</font></font><font size=4px>殷涓、庾倩、曹秀、劉彊、庾柔皆族誅，庾蘊飲酖死。蘊兄東陽太守友子婦，桓豁之女也，故溫特赦之。庾希聞難，</font><font size=4px color="#009090"><font size=4px>〔難，乃旦翻。〕</font></font><font size=4px>與弟會稽</font><span class="h"><font size=4px>【章：十二行本「稽」下有「王」字；乙十一行本同；孔本同。】</font></font><font size=4px>參軍邈及子攸之洮于海陵陂澤中。</font><font size=4px color="#009090"><font size=4px>〔海陵縣，前漢屬臨淮郡，後漢、晉屬廣陵郡，今泰州即其地。〕</font></font><font size=4px>

 　　溫既誅殷、庾，威勢翕赫，</font><font size=4px color="#009090"><font size=4px>〔翕，盛也。赫，炎之極也。〕</font></font><font size=4px>侍中謝安見溫遙拜。溫驚曰：「安石，卿何事乃爾﹖」安曰：「未有君拜於前，臣揖於後。」</font><font size=4px color="#009090"><font size=4px>〔當是時，晉之君臣，蓋可知矣。春秋之義所謂微而顯者也。〕</font></font><font size=4px>

 　　戊午，大赦，增文武位二等。

 　　己未，溫如白石，上書求歸姑孰。庾申，詔進溫丞相，大司馬如故，留京師輔政；溫固辭，乃請還鎮。辛酉，溫自白石還姑孰。

 　　秦王堅聞溫廢立，謂群臣曰：「溫前敗灞上，</font><font size=4px color="#009090"><font size=4px>〔見九十九卷穆帝太和十年。〕</font></font><font size=4px>後敗枋頭，</font><font size=4px color="#009090"><font size=4px>〔見上卷太和四年。〕</font></font><font size=4px>不能思愆自貶以謝百姓，方更廢君以自說，</font><font size=4px color="#009090"><font size=4px>〔「說」，載記作「悅」，讀當從悅。一曰：說，讀如字，謂自解說也。〕</font></font><font size=4px>六十之叟，舉動如此，將何以自容於四海乎！諺曰：『怒其室而作色於父，』其桓溫之謂矣。」

 　　秦車騎大將軍王猛，以六州任重，言於秦王堅，請改授親賢；及府選便宜，輒已停寢，</font><font size=4px color="#009090"><font size=4px>〔騎，奇寄翻。堅先是命猛以便宜選賢俊補六州郡縣守令。〕</font></font><font size=4px>別乞一州自效。堅報曰：「朕之於卿，義則君臣，親踰骨肉，雖復桓、昭之有管、樂，</font><font size=4px color="#009090"><font size=4px>〔齊桓公有管仲，燕昭王有樂毅。〕</font></font><font size=4px>玄德之有孔明，自謂踰之。夫人主勞於求才，逸於得士。</font><font size=4px color="#009090"><font size=4px>〔王褒聖主得賢人頌曰：君人者，勤於求賢，而逸於得人。〕</font></font><font size=4px>既以六州相委，則朕無東顧之憂，非所以為優崇，乃朕自求逸也。夫取之不易，守之亦難，</font><font size=4px color="#009090"><font size=4px>〔易，以豉翻。〕</font></font><font size=4px>苟任非其人，患生慮表，</font><font size=4px color="#009090"><font size=4px>〔表，外也。孔穎達曰：界外之畔為表。〕</font></font><font size=4px>豈獨朕之憂，亦卿之責也，故虛位台鼎而以分陝為先。</font><font size=4px color="#009090"><font size=4px>〔陝，式冉翻。〕</font></font><font size=4px>卿未照朕心，殊乖素望。新政俟才，宜速銓補；俟東方化洽，當袞衣西歸。」</font><font size=4px color="#009090"><font size=4px>〔周公東征，周大夫為作九罭之詩，其辭曰：「九罭之魚鱒魴，我覯之子，袞衣繡裳。」又曰：「是以有袞衣兮，無以我公歸兮，無使我心悲兮。」箋云：王迎周公當以上公之服。〕</font></font><font size=4px>仍遣侍中梁讜詣鄴諭旨，猛乃視事如故。</font><font size=4px color="#009090"><font size=4px>〔史言苻堅、王猛君臣相與之至，所以猛得展其才。讜，多朗翻。〕</font></font><font size=4px>

 　　十二月，大司馬溫奏：「廢放之人，屏之以遠，</font><font size=4px color="#009090"><font size=4px>〔屏，必政翻，又必郢翻。〕</font></font><font size=4px>不可以臨黎元。東海王宜依昌邑故事，</font><font size=4px color="#009090"><font size=4px>〔昌邑事見二十四卷漢昭帝元平元年。〕</font></font><font size=4px>築第吳郡。」太后詔曰：「使為庶人，情有不忍，可特封王。」溫又奏：「可封海西縣侯。」庾寅，封海西縣公。</font><font size=4px color="#009090"><font size=4px>〔考異曰：海西公紀云：「咸安二年，正月，降封，」今從簡文帝紀。〕</font></font><font size=4px>

 　　溫威振內外，帝雖處尊位，</font><font size=4px color="#009090"><font size=4px>〔處，昌呂翻。〕</font></font><font size=4px>拱默而已，常懼廢黜。先是，熒惑守太微端門，</font><font size=4px color="#009090"><font size=4px>〔天文志：太微南蕃中二星間曰端門。先，悉薦翻。〕</font></font><font size=4px>踰月而海西廢。辛卯，熒惑逆行入太微，帝甚惡之。</font><font size=4px color="#009090"><font size=4px>〔惡，烏路翻。〕</font></font><font size=4px>中書侍郎郗超在直，</font><font size=4px color="#009090"><font size=4px>〔入直省中也。〕</font></font><font size=4px>帝謂超曰：「命之脩短，本所不計，故當無復近日事邪﹖」</font><font size=4px color="#009090"><font size=4px>〔帝之為撫軍也，辟超為掾，故於今敢以情問之。復，扶又翻。〕</font></font><font size=4px>超曰：「大司馬臣溫，方內固社稷，外恢經略，非常之事，臣以百口保之。」及超請急省其父，</font><font size=4px color="#009090"><font size=4px>〔晉令：急假者，五日一急，一歲以六十日為限。史書所稱取急、請急，皆謂假也。省，悉景翻。〕</font></font><font size=4px>帝曰：「致意尊公，家國之事，遂至於此，由吾不能以道匡衛，愧歎之深，言何能諭！」因詠庾闡詩云：「志士痛朝危，忠臣哀主辱。」遂泣下霑襟。</font><font size=4px color="#009090"><font size=4px>〔此亦清談，但情溢於言外耳。朝，直遙翻；下同。〕</font></font><font size=4px>帝美風儀，善容止，留心典籍，凝塵滿席，湛如也。雖神識恬暢，然無濟世大略，謝安以為惠帝之流，但清談差勝耳。</font><font size=4px color="#009090"><font size=4px>〔清談無益於國事；謝安當此之時，能立此論，可謂拔乎流俗者也。〕</font></font><font size=4px>

 　　郗超以溫故，朝中皆畏事之。謝安嘗與左衛將軍王坦之共詣超，日旰未得前，</font><font size=4px color="#009090"><font size=4px>〔旰，古案翻。〕</font></font><font size=4px>坦之欲去，安曰：「獨不能為性命忍須臾邪﹖」</font><font size=4px color="#009090"><font size=4px>〔史言謝安於風流之中，能處事應物。又郗超勢燄如此，桓溫既死之後，超得終於牖下，蓋以智免也。為，于偽翻。〕</font></font><font size=4px>

 　　秦以河州刺史李辯領興晉太守，還鎮枹罕。</font><font size=4px color="#009090"><font size=4px>〔興晉、枹罕，河西張氏皆置為郡。興晉亦當近枹罕界。〕</font></font><font size=4px>徙涼州治金城。</font><font size=4px color="#009090"><font size=4px>〔自天水徙治金城。〕</font></font><font size=4px>張天錫聞秦有兼并之志，大懼，</font><font size=4px color="#009090"><font size=4px>〔以秦徙鎮逼之，故懼。〕</font></font><font size=4px>立壇於姑臧西，刑三牲，帥其官屬，遙與晉三公盟。</font><font size=4px color="#009090"><font size=4px>〔帥，讀曰率；下同。〕</font></font><font size=4px>遣從事中郎韓博奉表送盟文，并獻書於大司馬溫，期以明年夏會</font><span class="h"><font size=4px>【章：十二行本「會」上有「同大舉」三字；乙十一行本同；孔本同。】</font></font><font size=4px>于上邽。</font><font size=4px color="#009090"><font size=4px>〔欲使晉起兵攻蜀而出會于上邽也。〕</font></font><font size=4px>

 　　是歲，秦益州刺史王統攻隴西鮮卑乞伏司繁於度堅山，司繁帥騎三萬拒統于苑川。統潛襲度堅山，</font><font size=4px color="#009090"><font size=4px>〔乞伏氏先自漠北南出、屯高平川，又自高平西南遷麥田山，司繁又自麥田遷于度堅山。水經註：苑川在天水勇士縣界。杜佑曰：在蘭州五泉縣界。以下文乞伏吐雷為勇士護軍觀之，則水經註為是。〕</font></font><font size=4px>司繁部落五萬餘皆降於統；其眾聞妻子已降秦，不戰而潰。司繁無所歸，亦詣統降。</font><font size=4px color="#009090"><font size=4px>〔降，戶江翻。〕</font></font><font size=4px>秦王堅以司繁為南單于，留之長安；以司繁從叔吐雷為勇士護軍，</font><font size=4px color="#009090"><font size=4px>〔勇士，漢縣，晉省。此因漢縣名而置護軍。〕</font></font><font size=4px>撫其部眾。</font><font size=4px color="#009090"><font size=4px>〔為後乞伏步頹以鮮卑叛秦張本。〕</font></font><font size=4px>

 　　二年（壬申、三七二）

 　　春，二月，秦以清河房曠為尚書左丞，徵曠兄默及清河崔逞、燕國韓胤為尚書郎，北平陽陟、田勰、陽瑤為著作佐郎，</font><font size=4px color="#009090"><font size=4px>〔晉志：著作郎一人，謂之大著作，專掌史任。又置佐著作郎八人。勰，音協。〕</font></font><font size=4px>郝略為清河相：皆關東士望，王猛所薦也。瑤，騖之子也。</font><font size=4px color="#009090"><font size=4px>〔陽騖仕燕，歷事三朝。騖，音務。〕</font></font><font size=4px>

 　　冠軍將軍慕容垂言於秦王堅曰：「臣叔父評，燕之惡來輩也，</font><font size=4px color="#009090"><font size=4px>〔惡來以多力事紂，紂嬖之以亡國。「惡來輩」，一作「惡來革」。史記曰：惡來善毀讒，諸侯以此益疏。「輩」，當作「革」。〕</font></font><font size=4px>不宜復污聖朝，</font><font size=4px color="#009090"><font size=4px>〔復，扶又翻。污，烏故翻。〕</font></font><font size=4px>願陛下為燕戮之。」</font><font size=4px color="#009090"><font size=4px>〔為，于偽翻；下為人同。〕</font></font><font size=4px>堅乃出評為范陽太守，燕之諸王悉補邊郡。

 　　臣光曰：古之人，滅人之國而人悅，何哉﹖為人除害故也。</font><font size=4px color="#009090"><font size=4px>〔此惟湯、武足以當之，下此則漢高帝猶庶幾焉。為，于偽翻。〕</font></font><font size=4px>彼慕容評者，蔽君專政，忌賢疾功，愚闇貪虐以喪其國，</font><font size=4px color="#009090"><font size=4px>〔喪，息浪翻。〕</font></font><font size=4px>國亡不死，逃遁見禽。</font><font size=4px color="#009090"><font size=4px>〔事見上卷海西公太和五年。〕</font></font><font size=4px>秦王堅不以為誅首，又從而寵秩之，</font><font size=4px color="#009090"><font size=4px>〔秩，序也，官也。寵秩，謂寵而序其官，使不失次也。〕</font></font><font size=4px>是愛一人而不愛一國之人也，其失人心多矣。是以施恩於人而人莫之恩，盡誠於人而人莫之誠，卒於功名不遂，容身無所，</font><font size=4px color="#009090"><font size=4px>〔卒，子恤翻。〕</font></font><font size=4px>由不得其道故也。

 　　三月，戊午，遣侍中王坦之徵大司馬溫入輔；溫復辭。</font><font size=4px color="#009090"><font size=4px>〔復，扶又翻。〕</font></font><font size=4px>

 　　秦王堅詔：「關東之民學通一經、才成一藝者，在所以</font><span class="h"><font size=4px>【章：十二行本「以」上有「郡縣」二字；乙十一行本同；孔本同；退齋校同。】</font></font><font size=4px>禮送之。在官百石以上，學不通一經、才不成一藝者，罷遣還民。」</font><font size=4px color="#009090"><font size=4px>〔苻堅之政如此而猶不能終，況不及苻堅者乎！〕</font></font><font size=4px>

 　　夏，四月，徙海西公於吳縣西柴里，敕吳國內史刁彝防衛，又遣御史顧允監察之。</font><font size=4px color="#009090"><font size=4px>〔監，工衡翻。〕</font></font><font size=4px>彝，協之子也。</font><font size=4px color="#009090"><font size=4px>〔刁協，元帝信用之。〕</font></font><font size=4px>

 　　六月，癸酉，秦以王猛為丞相、中書監、尚書令、太子太傅、司隸校尉，特進、常侍、持節、將軍、侯如故；</font><font size=4px color="#009090"><font size=4px>〔仍帶特進、散騎常侍、使持節、車騎大將軍、清河郡侯印綬也。〕</font></font><font size=4px>陽平公融為使持節、都督六州諸軍事、鎮東大將軍、冀州牧。</font><font size=4px color="#009090"><font size=4px>〔代王猛鎮鄴。使，疏吏翻。〕</font></font><font size=4px>

 　　庾希、庾邈與故青州刺史武沈之子遵聚眾夜入京口城，</font><font size=4px color="#009090"><font size=4px>〔沈，持林翻。〕</font></font><font size=4px>晉陵太守卞眈踰城奔曲阿。</font><font size=4px color="#009090"><font size=4px>〔眈，丁含翻。沈約曰：吳時分無錫以西為毗陵郡，治丹徒，後復還毗陵。東海王越世子名毗。東海國故食毗陵，永嘉五年，改為晉陵；太興初，郡及丹徒縣悉治京口。〕</font></font><font size=4px>希詐稱受海西公密旨誅大司馬溫。建康震擾，內外戒嚴。卞眈發諸縣兵二千人擊希，希敗，閉城自守。溫遣東海內史周少孫討之。</font><font size=4px color="#009090"><font size=4px>〔元帝割吳郡海虞縣之北境為東海郡。〕</font></font><font size=4px>秋，七月，壬辰，拔其城，擒希、邈及其親黨，皆斬之。</font><font size=4px color="#009090"><font size=4px>〔庾亮之後滅矣。〕</font></font><font size=4px>眈，壺之子也。</font><font size=4px color="#009090"><font size=4px>〔卞壺事元、明二帝，死於蘇峻之難。〕</font></font><font size=4px>

 　　甲寅，帝不豫，急召大司馬溫入輔，一日一夜發四詔；溫辭不至。初，帝為會稽王，娶王述從妹為妃，生世子道生及弟俞生。道生疏躁無行，</font><font size=4px color="#009090"><font size=4px>〔從，才用翻。行，下孟翻。〕</font></font><font size=4px>母子皆以幽廢死。餘三子，郁、朱生、天流，皆早夭。</font><font size=4px color="#009090"><font size=4px>〔夭，於紹翻。〕</font></font><font size=4px>諸姬絕孕將十年，王使善相者視之，</font><font size=4px color="#009090"><font size=4px>〔孕，以證翻。相，息亮翻；下同。〕</font></font><font size=4px>皆曰：「非其人。」又使視諸婢媵，</font><font size=4px color="#009090"><font size=4px>〔媵，以證翻。卑女為婢。婢，女之下者。送女從嫁曰媵。〕</font></font><font size=4px>有李陵容者，在織坊中，黑而長，宮人謂之「崑崙」，</font><font size=4px color="#009090"><font size=4px>〔謂其人如崑崙也。崑崙國，在南海外。崙，盧昆翻。〕</font></font><font size=4px>相者驚曰：「此其人也！」王召之侍寢，生子昌明及道子。</font><font size=4px color="#009090"><font size=4px>〔晉書曰：初，簡文帝見讖曰：「晉祚盡昌明。」及孝武帝之在孕也，李太后夢神人謂之曰：汝生男，以昌明為字。及產，東方始明，因以為名焉。帝後悟，乃流涕。及孝武帝崩，晉自此傾矣。〕</font></font><font size=4px>已未，立昌明為皇太子，生十年矣。以道子為琅邪王，領會稽國，以奉帝母鄭太妃之祀。</font><font size=4px color="#009090"><font size=4px>〔帝封琅邪王，所生母鄭夫人薨，固請服重，徙封會稽王，追號鄭夫人為會稽太妃。會，工外翻。〕</font></font><font size=4px>遺詔：「大司馬溫依周公居攝故事。」又曰：「少子可輔者輔之，如不可，君自取之。」</font><font size=4px color="#009090"><font size=4px>〔用漢昭烈屬諸葛亮之言。少，詩照翻。〕</font></font><font size=4px>侍中王坦之自持詔入，於帝前毀之。帝曰：「天下，儻來之運，卿何所嫌！」坦之曰：「天下，宣、元之天下，</font><font size=4px color="#009090"><font size=4px>〔宣帝肇基帝業，元帝中興，故云然。〕</font></font><font size=4px>陛下何得專之！」帝乃使坦之改詔曰：「家國事一稟大司馬，如諸葛武侯、王丞相故事。」</font><font size=4px color="#009090"><font size=4px>〔王丞相，導也。〕</font></font><font size=4px>是日，帝崩。</font><font size=4px color="#009090"><font size=4px>〔年五十三。〕</font></font><font size=4px>

 　　群臣疑惑，未敢立嗣，或曰：「當須大司馬處分。」</font><font size=4px color="#009090"><font size=4px>〔處，昌呂翻。分，扶問翻。〕</font></font><font size=4px>尚書僕射王彪之正色曰：「天子崩，太子代立，大司馬何容得異！若先面諮，必反為所責。」朝議乃定。</font><font size=4px color="#009090"><font size=4px>〔朝，直遙翻。〕</font></font><font size=4px>太子即皇帝位，大赦。崇德太后令，</font><font size=4px color="#009090"><font size=4px>〔康獻褚太后既歸政于穆帝，居崇德宮，及哀帝、海西公之世，復臨朝稱制。海西既廢，簡文即位，尊后為崇德太后。〕</font></font><font size=4px>以帝沖幼，加在諒闇，</font><font size=4px color="#009090"><font size=4px>〔闇，音陰。〕</font></font><font size=4px>令溫依周公居攝故事。事已施行，王彪之曰：「此異常大事，大司馬必當固讓，使萬機停滯，稽廢山陵，未敢奉令，謹具封還。」事遂不行。</font><font size=4px color="#009090"><font size=4px>〔此事即封還詔書之始也。〕</font></font><font size=4px>

 　　溫望簡文臨終禪位於己，不爾便當居攝。既不副所望，甚憤怨，與弟沖書曰：「遺詔使吾依武侯、王公故事耳。」溫疑王坦之、謝安所為，心銜之。詔謝安徵溫入輔；溫又辭。

 　　八月，秦丞相猛至長安，復加都督中外諸軍事。</font><font size=4px color="#009090"><font size=4px>〔復，扶又翻。〕</font></font><font size=4px>猛辭曰：「元相之重，儲傅之尊，端右事繁，京牧任大，總督戎機，出納帝命，</font><font size=4px color="#009090"><font size=4px>〔元相，丞相也。儲傅，太子太傅也。端右，尚書令也。京牧，司隸校尉也。總督戎機，都督中外諸軍事也。出納帝命，中書監、常侍之職也。〕</font></font><font size=4px>文武兩寄，臣細並關，以伊、呂、蕭、鄧之賢，尚不能兼，</font><font size=4px color="#009090"><font size=4px>〔謂伊尹、呂望、蕭何、鄧禹也。〕</font></font><font size=4px>況臣猛之無似！」</font><font size=4px color="#009090"><font size=4px>〔無似，猶言不肖也。〕</font></font><font size=4px>章三四上，</font><font size=4px color="#009090"><font size=4px>〔上，時掌翻。〕</font></font><font size=4px>秦王堅不許，曰：「朕方混壹四海，非卿無可委者；卿之不得辭宰相，猶朕不得辭天下也。」

 　　猛為相，堅端拱於上，百官總己於下，軍國內外之事，無不由之。猛剛明清肅，善惡著白，放黜尸素，</font><font size=4px color="#009090"><font size=4px>〔尸素，尸位素餐者也。〕</font></font><font size=4px>顯拔幽滯，勸課農桑，練習軍旅，官必當才，刑必當罪。由是國富兵強，戰無不克，秦國大治。</font><font size=4px color="#009090"><font size=4px>〔治，直吏翻。〕</font></font><font size=4px>堅赦太子宏及長樂公丕等曰：「汝事王公，如事我也。」</font><font size=4px color="#009090"><font size=4px>〔樂，音洛。〕</font></font><font size=4px>

 　　陽平公融在冀州，高選綱紀，</font><font size=4px color="#009090"><font size=4px>〔綱紀，謂官屬綱紀眾事者也。〕</font></font><font size=4px>以尚書郎房默、河間相申紹為治中別駕，</font><font size=4px color="#009090"><font size=4px>〔姓譜：房姓本自丹朱，舜封為房邑侯，子陵以父封為氏。〕</font></font><font size=4px>清河崔宏為州從事，管記室。融年少，為政好新奇，貴苛察；申紹數規正，</font><font size=4px color="#009090"><font size=4px>〔少，詩照翻。好，呼到翻。數，所角翻；下同。〕</font></font><font size=4px>導以寬和，融雖敬之，未能盡從。後紹出為濟北太守，</font><font size=4px color="#009090"><font size=4px>〔濟，子禮翻。〕</font></font><font size=4px>融屢以過失聞，數致譴讓，乃自恨不用紹言。

 　　融嘗坐擅起學舍為有司所糾，遣主簿李纂詣長安自理；纂憂懼，道卒。</font><font size=4px color="#009090"><font size=4px>〔卒，子恤翻。〕</font></font><font size=4px>融問申紹：「誰可使者﹖」紹曰：「燕尚書郎高泰，清辯有膽智，可使也。」先是丞相猛及融屢辟，泰不起，</font><font size=4px color="#009090"><font size=4px>〔先，悉薦翻。〕</font></font><font size=4px>至是，融謂泰曰：「君子救人之急，卿不得復辭！」</font><font size=4px color="#009090"><font size=4px>〔復，扶又翻。〕</font></font><font size=4px>泰乃從命。至長安，猛見之，笑曰：「高子伯於今乃來，何其遲也！」</font><font size=4px color="#009090"><font size=4px>〔高泰，字子伯。〕</font></font><font size=4px>泰曰：「罪人來就刑，何問遲速！」猛曰：「何謂也﹖」泰曰：「昔魯僖公以泮宮發頌，</font><font size=4px color="#009090"><font size=4px>〔詩魯頌泮水，頌僖公能脩泮宮也。〕</font></font><font size=4px>齊宣王以稷下垂聲，</font><font size=4px color="#009090"><font size=4px>〔史記：齊宣王喜文學遊說之士，騶衍、淳于髡、田駢、慎到、接子、環淵之徒七十六人，皆賜列第，稷下學士且數百千人。劉向別錄曰：齊有稷門，城門也。談說之士，期會於稷下也。虞喜曰：齊有稷山，立館其下以待遊士。〕</font></font><font size=4px>今陽平公開建學宮，追蹤齊、魯，未聞明詔褒美，乃更煩有司舉劾。</font><font size=4px color="#009090"><font size=4px>〔劾，戶概翻，又戶得翻。〕</font></font><font size=4px>明公阿衡聖朝，懲勸如此，下吏何所逃其罪乎！」猛曰：「是吾過也。」事遂得釋。猛因歎曰：「高子伯豈陽平所宜吏乎！」言於秦王。堅召見，悅之，問以為治之本。對曰：「治本在得人，得人在審舉，審舉在核真，未有官得其人而國家不治者也。」</font><font size=4px color="#009090"><font size=4px>〔治，直吏翻。〕</font></font><font size=4px>堅曰：「可謂辭簡而理博矣。」以為尚書郎；泰固請還州，</font><font size=4px color="#009090"><font size=4px>〔還冀州也。〕</font></font><font size=4px>堅許之。

 　　九月，</font><span class="h"><font size=4px>【章：十二行本「月」下有「甲寅」二字；乙十一行本同；孔本同；張校同；退齋校同。】</font></font><font size=4px>追尊故會稽王妃王氏曰順皇后，</font><font size=4px color="#009090"><font size=4px>〔即王述從妹也。會，工外翻。〕</font></font><font size=4px>尊帝母李氏為淑妃。

 　　冬，十月，丁卯，葬簡文帝于高平陵。

 　　彭城妖人盧悚</font><font size=4px color="#009090"><font size=4px>〔晉氏南渡，僑置彭城郡於晉陵界。妖，於驕翻。〕</font></font><font size=4px>自稱大道祭酒，事之者八百餘家。十一月，遣弟子許龍如吳，晨，到海西公門，稱太后密詔，奉迎興復；公初欲從之，納保母諫而止。龍曰：「大事垂捷，焉用兒女子言乎！」</font><font size=4px color="#009090"><font size=4px>〔焉，於虔翻。〕</font></font><font size=4px>公曰：「我得罪於此，幸蒙寬宥，豈敢妄動！且太后有詔，便應官屬來，何獨使汝也﹖汝必為亂！」因叱左右縛之，龍懼而走。甲午，悚帥眾三百人，晨攻廣莫門，</font><font size=4px color="#009090"><font size=4px>〔廣莫門，建康城北門也。帥，讀曰率；下同。〕</font></font><font size=4px>詐稱海西公還，由雲龍門突入殿庭，</font><font size=4px color="#009090"><font size=4px>〔雲龍門，建康宮門也。〕</font></font><font size=4px>略取武庫甲仗，門下吏士駭愕不知所為。</font><font size=4px color="#009090"><font size=4px>〔吏士守衛雲龍門者也。〕</font></font><font size=4px>游擊將軍毛安之聞難，帥眾直入雲龍門，</font><font size=4px color="#009090"><font size=4px>〔難，乃旦翻。帥，讀曰率。〕</font></font><font size=4px>手自奮擊；左衛將軍殷康、中領軍桓祕入止車門，與安之并力討誅之，并黨與死者數百人。海西公深慮橫禍，</font><font size=4px color="#009090"><font size=4px>〔橫，戶孟翻。〕</font></font><font size=4px>專飲酒，恣聲色，有子不育，時人憐之。朝廷知其安於屈辱，故不復為虞。</font><font size=4px color="#009090"><font size=4px>〔虞，防也，備也。復，扶又翻。〕</font></font><font size=4px>

 　　秦都督北蕃諸軍事、鎮北大將軍、開府儀同三司、朔方桓侯梁平老卒。平老在鎮十餘年，鮮卑、匈奴憚而愛之。</font><font size=4px color="#009090"><font size=4px>〔平老鎮朔方，始一百卷穆帝升平三年。〕</font></font><font size=4px>

 　　三吳大旱，</font><span class="h"><font size=4px>【章：十二行本「旱」下有「饑」字；乙十一行本同。】</font></font><font size=4px>人多餓死。</font><font size=4px color="#009090"><font size=4px>〔吳郡、吳興、義興為三吳，註已見前。〕</font></font><font size=4px>

 　　烈宗孝武皇帝上之上</font><font size=4px color="#009090"><font size=4px>〔諱曜，字昌明，簡文帝第三子。諡法：五宗安之曰孝；克定禍亂曰武。〕</font></font><font size=4px>

 　　寧康元年（癸酉、三七三）

 　　春，正月，己卯</font><span class="h"><font size=4px>【嚴：「卯」改「丑」。】</font></font><font size=4px>朔，大赦改元。

 　　二月，大司馬溫來朝：</font><font size=4px color="#009090"><font size=4px>〔朝，直遙翻。〕</font></font><font size=4px>辛巳，詔吏部尚書謝安、侍中王坦之迎于新亭。是時，都下人情恟恟，</font><font size=4px color="#009090"><font size=4px>〔恟，許勇翻。〕</font></font><font size=4px>或云欲誅王、謝，因移晉室。坦之甚懼，安神色不變，曰：「晉祚存亡，決於此行。」溫既至，百官拜於道側。溫大陳兵衛，延見朝士；</font><font size=4px color="#009090"><font size=4px>〔朝，直遙翻。〕</font></font><font size=4px>有位望者皆戰慴失色；</font><font size=4px color="#009090"><font size=4px>〔位，列位也；中庭左右謂之位。孟子曰：賢者在位，能者在職，則有位者公卿大臣也。望，名望也。慴，質涉翻。〕</font></font><font size=4px>坦之流汗沾衣，倒執手版。</font><font size=4px color="#009090"><font size=4px>〔沈約曰：手版則古笏矣。尚書令、僕射、尚書，手版頭復有白筆，以紫皮裹之，名笏。〕</font></font><font size=4px>安從容就席，</font><font size=4px color="#009090"><font size=4px>〔從，千容翻。〕</font></font><font size=4px>坐定，謂溫曰：「安聞諸侯有道，守在四鄰，</font><font size=4px color="#009090"><font size=4px>〔左傳：楚沈尹戌曰：天子守在四夷，諸侯守在四鄰。〕</font></font><font size=4px>明公何須壁後置人邪！」溫笑曰：「正自不能不爾。」遂命左右撤之，與安笑語移日。</font><font size=4px color="#009090"><font size=4px>〔史言王坦之雖忠於晉室而識度劣於謝安。移日，言笑語之久，不覺日晷之移。〕</font></font><font size=4px>郗超常為溫謀主，</font><font size=4px color="#009090"><font size=4px>〔郗，丑之類。〕</font></font><font size=4px>安與坦之見溫，溫使超臥帳中聽其言。風動帳開，安笑曰：「郗生可謂入幕之賓矣。」時天子幼弱，外有強臣，安與坦之盡忠輔衛，卒安晉室。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　溫治盧悚入宮事，</font><font size=4px color="#009090"><font size=4px>〔治，直之翻。〕</font></font><font size=4px>收尚書陸始付廷尉，免桓祕官，連坐者甚眾；遷毛安之為左衛將軍。桓祕由是怨溫。

 　　三月，溫有疾，停建康十四日，甲午，還姑孰。

 　　夏，代王什翼犍使燕鳳入貢于秦。</font><font size=4px color="#009090"><font size=4px>〔犍，居言翻。燕，於賢翻，姓也。〕</font></font><font size=4px>

 　　秋，七月，己亥，南郡宣武公桓溫薨。

 　　初，溫疾篤，諷朝廷求九錫，屢使人趣之。</font><font size=4px color="#009090"><font size=4px>〔趣，讀曰促。〕</font></font><font size=4px>謝安、王坦之故緩其事，</font><font size=4px color="#009090"><font size=4px>〔有心為之謂之故。〕</font></font><font size=4px>使袁宏具草。宏以示王彪之，彪之歎其文辭之美，因曰：「卿固大才，安可以此示人！」</font><font size=4px color="#009090"><font size=4px>〔言不當為此文也。〕</font></font><font size=4px>謝安見其草，輒改之，由是歷旬不就。宏密謀於彪之，彪之曰：「聞彼病日增，亦當不復支久，自可更小遲迴。」</font><font size=4px color="#009090"><font size=4px>〔安晉之功，人皆歸之謝安、王坦之，彪之實預有力於其間。復，扶又翻。〕</font></font><font size=4px>

 　　溫</font><span class="h"><font size=4px>【章：十二行本「溫」上有「宏從之」三字；乙十一行本同；孔本同；張校同；退齋校同。】</font></font><font size=4px>弟江州刺史沖，問溫以謝安、王坦之所任，溫曰：「渠等不為汝所處分。」</font><font size=4px color="#009090"><font size=4px>〔吳俗謂他人為渠儂。處，昌呂翻。分，扶問翻。〕</font></font><font size=4px>其意以為，已存，彼必不敢立異，死則非沖所制；若害之，無益於沖，更失時望故也。</font><font size=4px color="#009090"><font size=4px>〔觀桓溫所以待安、坦之者如此，二人者豈易及哉！〕</font></font><font size=4px>

 　　溫以世子熙才弱，使沖領其眾。於是桓祕與熙弟濟謀共殺沖，沖密知之，不敢入。俄頃，溫薨，沖先遣力士拘錄熙、濟而後臨喪。</font><font size=4px color="#009090"><font size=4px>〔錄，收也。〕</font></font><font size=4px>祕遂被廢棄，熙、濟俱徙長沙。詔葬溫依漢霍光及安平獻王故事。沖稱溫遺命，以少子玄為嗣，</font><font size=4px color="#009090"><font size=4px>〔為桓玄篡晉張本。少，詩照翻。〕</font></font><font size=4px>時方五歲，襲封南郡公。

 　　庚戌，加右將軍荊州刺史桓豁征西將軍、督荊、揚、雍、交、廣五州諸軍事。</font><font size=4px color="#009090"><font size=4px>〔「楊」，恐當作「梁」。雍，於用翻。〕</font></font><font size=4px>桓</font><span class="h"><font size=4px>【章：十二行本「桓」上有「以江州刺史」五字；乙十一行本同；孔本同；張校同；退齋校同。】</font></font><font size=4px>沖為中軍將軍、都督揚、豫、江三州諸軍事、揚、豫二州刺史，鎮姑孰；竟陵太守桓石秀為寧遠將軍、江州刺史，鎮尋陽。</font><font size=4px color="#009090"><font size=4px>〔三分溫所統以授其庭姪。〕</font></font><font size=4px>石秀，豁之子也。沖既代溫居任，盡忠王室；或勸沖誅除時望，專執時權；沖不從。始，溫在鎮，死罪皆專決不請。沖以為生殺之重，當歸朝廷，凡大辟皆先上，</font><font size=4px color="#009090"><font size=4px>〔辟，毗亦翻。上，時掌翻。〕</font></font><font size=4px>須報，然後行之。</font><font size=4px color="#009090"><font size=4px>〔史言桓沖事晉朝忠順。〕</font></font><font size=4px>

 　　謝安以天子幼沖，新喪元輔，</font><font size=4px color="#009090"><font size=4px>〔喪，息浪翻。〕</font></font><font size=4px>欲請崇德太后臨朝。王彪之曰：「前世人主幼在襁褓，母子一體，故可臨朝；</font><font size=4px color="#009090"><font size=4px>〔朝，直遙翻；下同。〕</font></font><font size=4px>太后亦不能決事，要須顧問大臣。今上年出十歲，垂及冠婚，</font><font size=4px color="#009090"><font size=4px>〔冠，古玩翻。〕</font></font><font size=4px>反令從嫂臨朝，</font><font size=4px color="#009090"><font size=4px>〔帝元帝之孫，於康帝為從弟，故太后為從嫂。從，才用翻。〕</font></font><font size=4px>示人主幼弱，豈所以光揚聖德乎！諸公必欲行此，豈僕所制，所惜者大體耳。」安不欲委任桓沖，故使太后臨朝，已得以專獻替裁決，遂不從彪之之言。</font><font size=4px color="#009090"><font size=4px>〔史言彪之所陳者正義，謝安所行者時宜。〕</font></font><font size=4px>八月，壬子，太后復臨朝攝政。</font><font size=4px color="#009090"><font size=4px>〔復，扶又翻。〕</font></font><font size=4px>

 　　梁州刺史楊亮遣其子廣襲仇池，</font><font size=4px color="#009090"><font size=4px>〔簡文帝咸安元年，秦取仇池。〕</font></font><font size=4px>與秦梁州刺史楊安戰，廣兵敗，沮水諸戍皆委城奔潰。</font><font size=4px color="#009090"><font size=4px>〔班志，沮水出武都沮縣東狼谷，東流合為漢水。晉蓋阻沮水列戍以備秦。沮，子余翻。〕</font></font><font size=4px>亮懼，退守磬險。九月，安進攻漢川。</font><font size=4px color="#009090"><font size=4px>〔漢川即漢中郡之地。〕</font></font><font size=4px>

 　　丙申，以王彪之為尚書令，謝安為僕射，領吏部，共掌朝政。</font><font size=4px color="#009090"><font size=4px>〔朝，直遙翻。〕</font></font><font size=4px>安每歎曰：「朝廷大事，眾所不能決者，以諮王公，無不立決！」

 　　以吳國內史刁彝為徐、兗二州刺史，鎮廣陵。

 　　冬，秦王堅使益州刺史王統、祕書監朱肜帥率二萬出漢川，</font><font size=4px color="#009090"><font size=4px>〔肜，余沖翻。帥，讀曰率；下同。〕</font></font><font size=4px>前禁將軍毛當、</font><font size=4px color="#009090"><font size=4px>〔秦置左、右、前、後四禁將軍。〕</font></font><font size=4px>鷹揚將軍徐成帥卒三萬出劍門，入寇梁、益；梁州刺史楊亮帥巴獠萬餘拒之，</font><font size=4px color="#009090"><font size=4px>〔蜀先無獠，李勢之時，始自山出。獠，盧皓翻。〕</font></font><font size=4px>戰于青谷。</font><font size=4px color="#009090"><font size=4px>〔新唐志：洋州真符縣，本華陽縣，開元十八年，析興道置。天寶八載，開清水谷路。興道縣，即興勢之地。〕</font></font><font size=4px>亮兵敗，奔固西城。</font><font size=4px color="#009090"><font size=4px>〔西城縣，漢屬漢中郡，魏、晉屬魏興郡。奔固者，奔西城以自固也。〕</font></font><font size=4px>肜遂拔漢中。徐成攻劍閣，</font><span class="h"><font size=4px>【章：十二行本「閣」作「門」；乙十一行本同。】</font></font><font size=4px>克之。楊安進攻梓潼，梓潼太守周虓固守涪城，遣步騎數千送母、妻自漢水趣江陵，朱肜邀而獲之，</font><font size=4px color="#009090"><font size=4px>〔此漢水，蓋蜀人所謂西漢水也，與涪水會，至渝州入江，順江而下，則達江陵。然朱肜克漢中，因得邀虓母、妻，則又似自漢中之漢水趣江陵。但秦兵已至梓潼，自涪以北，皆為秦有，虓母、妻安能越劍閣，取漢水路而趣江陵乎！意謂當以此漢水為西漢水。虓，虛交翻。涪，音浮。趣，七喻翻。〕</font></font><font size=4px>虓遂降於安。</font><font size=4px color="#009090"><font size=4px>〔降，戶江翻；下同。〕</font></font><font size=4px>十一月，安克梓潼。</font><font size=4px color="#009090"><font size=4px>〔梓潼縣，漢屬廣漢郡。劉蜀分為梓潼郡，治涪。潼，音同。〕</font></font><font size=4px>荊州刺史桓豁遣江夏相竺瑤救梁、益；瑤聞廣漢太守趙長戰死，引兵退。益州刺史周仲孫勒兵拒朱肜于鼦竹，聞毛當將至成都，仲孫帥騎五千卉于南中。秦遂取梁、益二州，邛、莋、夜郎皆附於秦。</font><font size=4px color="#009090"><font size=4px>〔邛，渠容翻。莋，才各翻。〕</font></font><font size=4px>秦王堅以楊安為益州牧，鎮成都；毛當為梁州刺史，鎮漢中；姚萇為寧州刺史，屯墊江；</font><font size=4px color="#009090"><font size=4px>〔墊，音疊。〕</font></font><font size=4px>王統為南秦州刺史，鎮仇池。

 　　秦王堅欲以周虓為尚書郎，虓曰：「蒙晉厚恩，但老母見獲，失節於此。母子獲全，秦之惠也。雖公侯之貴，不以為榮，況郎君官乎！」遂不仕。每見堅，或箕踞而坐，呼為氐賊。</font><font size=4px color="#009090"><font size=4px>〔堅本氐也，故以氐賊呼之。此必虓母死後事。〕</font></font><font size=4px>嘗值元會，</font><font size=4px color="#009090"><font size=4px>〔正月一日為元日，是日朝會為元會。〕</font></font><font size=4px>儀衛甚盛，堅問之曰：「晉朝元會，與此何如﹖」虓攘袂厲聲曰：「犬羊相聚，何敢比擬天朝！」</font><font size=4px color="#009090"><font size=4px>〔秦之君臣，皆六夷也，故詆之為犬羊。天朝，謂晉也。朝，直遙翻。〕</font></font><font size=4px>秦人以虓不遜，屢請殺之；堅待之彌厚。

 　　周仲孫坐失守免官。桓沖以冠軍將軍毛虎生為益州刺史，領建平太守，</font><font size=4px color="#009090"><font size=4px>〔冠，古玩翻。〕</font></font><font size=4px>以虎生子球為梓潼太守。虎生與球伐秦，至巴西，以糧乏，退屯巴東。

 　　以侍中王坦之為中書令，領丹楊尹。

 　　是歲，鮮卑勃寒掠隴右，</font><font size=4px color="#009090"><font size=4px>〔勃寒，亦隴西鮮卑也。〕</font></font><font size=4px>秦王堅使乞伏司繁討之，勃寒請降；遂使司繁鎮勇士川。</font><font size=4px color="#009090"><font size=4px>〔勇士川即漢天水勇士縣之地。〕</font></font><font size=4px>

 　　 有彗星出于尾箕，長十餘丈，</font><font size=4px color="#009090"><font size=4px>〔彗，祥歲翻，又旋芮翻，又徐醉翻。長，直亮翻。〕</font></font><font size=4px>經太微，掃東井；自四月始見，及秋冬不滅。秦太史令張孟</font><span class="h"><font size=4px>【嚴：「孟」改 「猛」。】</font></font><font size=4px>言於秦王堅曰：「尾、箕，燕分；東井，秦分。</font><font size=4px color="#009090"><font size=4px>〔天文志：尾九星，箕四星，燕、幽州分。東井八星，秦、雍州分。見，賢遍翻。分，扶問翻。〕</font></font><font size=4px>今彗起 尾、箕而掃東井，十年之後，燕當滅秦；二十年之後，代當滅燕。</font><font size=4px color="#009090"><font size=4px>〔按天文志，雲中入東井一度，定襄入東井八度，鴈門入東井十六度，代郡入東井二十八度，是皆拓跋氏所有之地也。所以知代當滅燕者，天道好還，彗起燕分而掃秦分，此燕滅秦之徵。秦已滅矣，代乘天道好還之運，反而滅燕，自然之大數也。太元十年，慕容沖破長安，距是歲僅十一年。安帝隆安元年，拓跋珪克中山，距是歲二十三年。〕</font></font><font size=4px>慕容暐父子兄弟，我之仇敵，而布列朝廷，貴盛莫二，臣竊憂之，宜翦其魁桀者以消天變。」堅不聽。

 　　陽平公上疏曰：「東胡跨據六州，</font><font size=4px color="#009090"><font size=4px>〔鮮卑，東胡之餘種也。〕</font></font><font size=4px>南面稱帝，陛下勞師累年，然後得之，</font><font size=4px color="#009090"><font size=4px>〔事見上卷海西公太和四年、五年。〕</font></font><font size=4px>本非慕義而來。今陛下親而幸之，使其父兄子弟森然滿朝，</font><font size=4px color="#009090"><font size=4px>〔木多為森。森然，猶林然也。朝，直遙翻。〕</font></font><font size=4px>執權履職，勢傾勳舊。臣愚以為狼虎之心，終不可養，星變如此，願少留意！」堅報曰：「朕方混六合為一家，視夷狄為赤子，汝宜息盧，勿懷耿介。</font><font size=4px color="#009090"><font size=4px>〔詩曰：憂心耿耿。賢曰：介介，猶耿耿也。〕</font></font><font size=4px>夫惟修德可以禳災，苟能內求諸己，何懼外患乎！」</font><font size=4px color="#009090"><font size=4px>〔史言苻堅養虎自遺患，為悔不用融言張本。〕</font></font><font size=4px>

 　　二年（甲戌、三七四）

 　　春，正月，癸未朔，大赦。

 　　己酉，刁彝卒。二月，癸丑，以王坦之為都督徐、兗、青三州諸軍事、徐、兗二州刺史，鎮廣陵。詔謝安總中書。</font><font size=4px color="#009090"><font size=4px>〔王坦之出鎮，安兼總中書。〕</font></font><font size=4px>安好聲律，期功之慘，不廢絲竹，</font><font size=4px color="#009090"><font size=4px>〔期功，期及大功、小功之喪也。好，呼到翻。〕</font></font><font size=4px>士大夫效之，遂以成俗。王坦之屢以書苦諫之曰：「天下之寶，當為天下惜之。」</font><font size=4px color="#009090"><font size=4px>〔為，于偽翻。言禮法為天下之寶。〕</font></font><font size=4px>安不能從。

 　　三月，秦太尉建寧烈公李威卒。

 　　夏，五月，蜀人張育、楊光起兵擊秦，有眾二萬，遣使來請兵。</font><font size=4px color="#009090"><font size=4px>〔使，疏吏翻。〕</font></font><font size=4px>秦王堅遣鎮軍將軍鄧羌帥甲士五萬討之。</font><font size=4px color="#009090"><font size=4px>〔帥，讀曰率。〕</font></font><font size=4px>益州刺史竺瑤、威遠將軍桓石虔帥眾三萬攻墊江，姚萇兵敗，退屯五城。</font><font size=4px color="#009090"><font size=4px>〔晉志，廣漢郡有五城縣，武帝咸寧四年立，唐梓州之玄武縣也。華陽國志云：漢時立倉於此，發五縣人尉部主之，後因以為五城縣，有五城山。〕</font></font><font size=4px>瑤、石虔屯巴東。張育自號蜀王，與巴獠酋帥張重、尹萬萬餘人進圍成都。</font><font size=4px color="#009090"><font size=4px>〔獠，魯皓翻。酋，慈由翻。帥，所類翻。〕</font></font><font size=4px>六月，育改元黑龍。秋，七月，張育與張重等爭權，舉兵相攻，秦楊安、鄧羌襲育，敗之，</font><font size=4px color="#009090"><font size=4px>〔敗，補邁翻；下同。〕</font></font><font size=4px>育與楊光退屯鼦竹。八月，鄧羌敗晉兵于涪西。九月，楊安敗張重、尹萬于成都南，</font><font size=4px color="#009090"><font size=4px>〔敗，補邁翻。〕</font></font><font size=4px>重死，斬首二萬三千級。鄧羌擊張育、楊光于鼦竹，皆斬之。益州復入于秦。</font><font size=4px color="#009090"><font size=4px>〔復，扶又翻。〕</font></font><font size=4px>

 　　冬，十二月，有人入秦明光殿大呼曰：「甲申、乙酉，魚羊食人，悲哉無復遺！」</font><font size=4px color="#009090"><font size=4px>〔「魚羊」合成「鮮」人，謂鮮卑也。是後慕容起兵攻秦，果在甲申、乙酉之歲。呼，火到翻。〕</font></font><font size=4px>秦王堅命執之，不獲。祕書監朱肜、祕書侍郎略陽趙整</font><font size=4px color="#009090"><font size=4px>〔晉祕書省有丞、有郎，無侍郎。秦以整為祕書郎，內侍左右，故曰侍郎。〕</font></font><font size=4px>固請誅鮮卑，堅不聽。整，宦官也，博聞強記，能屬文；</font><font size=4px color="#009090"><font size=4px>〔屬，之欲翻。〕</font></font><font size=4px>好直言，上書及面諫，前後五十餘事。</font><font size=4px color="#009090"><font size=4px>〔好，呼到翻。上，時掌翻。〕</font></font><font size=4px>慕容垂夫人得幸於堅，</font><font size=4px color="#009090"><font size=4px>〔即段夫人也。〕</font></font><font size=4px>堅與之同輦游于後庭，整歌曰：「不見雀來入燕室，但見浮雲蔽白日。」堅改容謝之，命夫人下輦。

 　　是歲，代王什翼犍擊劉衛辰，南走。</font><font size=4px color="#009090"><font size=4px>〔「衛辰」之下更有「衛辰」字，文意乃足。為下衛辰求救於秦張本。犍，居言翻。〕</font></font><font size=4px>

 　　三年（乙亥、三七五）

 　　春，正月，辛亥，大赦。

 　　夏，五月，丙午，藍田獻侯王坦之卒；臨終與謝安、桓沖書，惟以國家為憂，言不及私。

 　　桓沖以謝安素有重望，欲以揚州讓之，自求外出。桓氏族黨皆以為非計，莫不扼腕固諫，</font><font size=4px color="#009090"><font size=4px>〔腕，烏貫翻。〕</font></font><font size=4px>郗超亦深止之，</font><font size=4px color="#009090"><font size=4px>〔揚州統攝京畿，權任要重，故皆止沖。〕</font></font><font size=4px>沖皆不聽，處之澹然。</font><font size=4px color="#009090"><font size=4px>〔處，昌呂翻。澹，徒覽翻。〕</font></font><font size=4px>甲寅，詔以沖都督徐、豫、兗、青、揚五州諸軍事、徐州刺史，鎮京口；以安領揚州刺史，並加侍中。

 　　六月，秦清河武侯王猛寢疾，秦王堅親為之祈南、北郊及宗廟、社稷，</font><font size=4px color="#009090"><font size=4px>〔為，于偽翻；下同。〕</font></font><font size=4px>分遣侍臣徧禱河、嶽諸神。</font><font size=4px color="#009090"><font size=4px>〔蓋黃河及華嶽諸神，不盡徧四嶽也。〕</font></font><font size=4px>猛疾少瘳，為之赦殊死以下。</font><font size=4px color="#009090"><font size=4px>〔身首橫分為殊死。少，詩沼翻。〕</font></font><font size=4px>猛上疏曰：「不圖陛下以臣之命而虧天地之德，威烈振乎八荒，</font><font size=4px color="#009090"><font size=4px>〔八方之外為八荒。爾雅：觚竹、北戶、西王母、日下，謂之四荒。〕</font></font><font size=4px>聲教光乎六合，</font><font size=4px color="#009090"><font size=4px>〔六合，天、地、東、西、南、北。〕</font></font><font size=4px>九州百郡，十居其七，平燕定蜀，有如拾芥。</font><font size=4px color="#009090"><font size=4px>〔師古曰：草芥之橫在地上者，俛而拾之，言易而必得也。〕</font></font><font size=4px>夫善作者不必善成，善始者不必善終，</font><font size=4px color="#009090"><font size=4px>〔樂毅答燕惠王書之言。〕</font></font><font size=4px>是以古先哲王，知功業之不易，戰戰兢兢，如臨深谷。</font><font size=4px color="#009090"><font size=4px>〔詩：小宛：惴惴小心，如臨于谷；戰戰兢兢，如履薄冰。易，以豉翻。〕</font></font><font size=4px>伏惟陛下，追蹤前聖，天下幸甚。」堅覽之悲慟。秋，七月，堅親至猛第視疾，訪以後事。猛曰：「晉雖僻處江南，然正朔相承，</font><font size=4px color="#009090"><font size=4px>〔王猛事秦，亦知正統之在江南。徐光之論非矣。處，昌呂翻。〕</font></font><font size=4px>上下安和，臣沒之後，願勿以晉為圖。鮮卑、西羌，我之仇敵，終為人患，</font><font size=4px color="#009090"><font size=4px>〔後卒如猛言。〕</font></font><font size=4px>宜漸除之，以便社稷。」言終而卒。堅比斂，三臨哭，</font><font size=4px color="#009090"><font size=4px>〔比，必寐翻，及也。斂，力贍翻。臨，如字。〕</font></font><font size=4px>謂太子宏曰：「天不欲使吾平壹六合邪，何奪吾景略之速也﹖」葬之如漢霍光故事。

 　　八月，癸巳，立皇后王氏，大赦。后，濛之孫也。</font><font size=4px color="#009090"><font size=4px>〔王濛善清談，與劉惔齊名。〕</font></font><font size=4px>以后父晉陵太守蘊為光祿大夫，領五兵尚書，</font><font size=4px color="#009090"><font size=4px>〔魏始置五兵尚書，謂總錄中兵、外兵、別兵、都兵、騎兵事也。〕</font></font><font size=4px>封建昌</font><span class="h"><font size=4px>【章：十二行本「昌」下有「縣」字；乙十一行本同。】</font></font><font size=4px>侯；蘊固辭不受。

 　　九月，帝講孝經，始覽典籍，延儒士。謝安薦東莞徐邈補中書舍人，</font><font size=4px color="#009090"><font size=4px>〔晉初，中書置通事、舍人各一人，掌呈秦案及掌詔命。沈約曰：晉置中書侍郎，又置舍人一人，通事一人。江左初合舍人、通事，謂之通事舍人，掌呈案奏章；後省通事。，莞，音官。〕</font></font><font size=4px>每被顧問，多所匡益。帝或宴集，酣樂之後，好為手詔詩章以賜侍臣，或文詞率爾，所言穢雜；邈應時收斂還省</font><font size=4px color="#009090"><font size=4px>〔謂中書省。被，皮義翻。樂，音洛。好，呼到翻。〕</font></font><font size=4px>刊削，皆使可觀，經帝重覽，</font><font size=4px color="#009090"><font size=4px>〔重，直龍翻。〕</font></font><font size=4px>然後出之。時議以此多邈。

 　　冬，十月，癸酉朔，日有食之。

 　　秦王堅下詔曰：「新喪賢輔，百司或未稱朕心，可置聽訟觀於未央南，</font><font size=4px color="#009090"><font size=4px>〔喪，息浪翻。稱，尺證翻；下同。觀，古玩翻。〕</font></font><font size=4px>朕五日一臨，以求民隱。今天下雖未大定，權可偃武脩文，以稱武侯雅旨。其增崇儒教；禁老、莊、圖讖之學，犯者棄市。」</font><font size=4px color="#009090"><font size=4px>〔王猛諡武侯。稱，尺證翻。讖，楚譖翻。〕</font></font><font size=4px>妙簡學生，太子及公侯百僚之子皆就學受業；中外四禁、二衛、四軍長上將士，皆令受學。</font><font size=4px color="#009090"><font size=4px>〔秦有中軍、外軍將軍。前禁、後禁、左禁、右禁將軍，是為四禁。左衛、右衛將軍，是為二衛。衛軍、撫軍、鎮軍、冠軍將軍，是為四軍。長上者，長上宿衛將士也。上，時掌翻。將，即亮翻。〕</font></font><font size=4px>二十人給一經生，教讀音句，後宮置典學以教掖庭，選閹人及女隸敏慧者詣博士授經。</font><font size=4px color="#009090"><font size=4px>〔女隸，沒入為官婢者，奚官女是也。〕</font></font><font size=4px>尚書郎王佩讀讖，堅殺之：學讖者遂絕。 
</font><!--/HTMLBUILERPART0--><font size=4px>