<font size=4px>　　汉纪二十八　起昭阳大渊献，尽著雍执徐，凡六年。

 　　孝平皇帝下

 　　元始三年（癸亥、三）

 　　春，太后遣長樂少府夏侯藩、宗正劉宏、尚書令平晏納采見女。</font><font size=4px color="#009090"><font size=4px>〔婚有五禮，納采、問名、納吉、納徵、請期。陸德明曰：采，音七在翻，擇也。師古曰：謂采擇其可者。〕</font></font><font size=4px>還，奏言：「公女漸漬德化，</font><font size=4px color="#009090"><font size=4px>〔漸，音沾。〕</font></font><font size=4px>有窈窕之容，</font><font size=4px color="#009090"><font size=4px>〔窈窕，幽閒也。王肅曰：善心曰窈，善容曰窕。〕</font></font><font size=4px>宜承天序，奉祭祀。」太師光、大司徒宮、大司空豐、左將軍孫建、執金吾尹賞、行太常事、太中大夫劉秀及太卜、太史令服皮弁、素積，</font><font size=4px color="#009090"><font size=4px>〔百官表：太常有太卜、太史等令。師古曰：皮弁，以鹿皮為冠，形如人手之弁合也。素積，調素裳也。朱衣而素裳。積，謂襞績，若今之邝為也。邝，音雛戀翻。賢曰：素積者，積以為裳也，言要中辟積也。賈公彥曰：皮弁之服，十五升白布衣，積素以為裳。〕</font></font><font size=4px>以禮雜卜筮，皆曰：「兆遇金水王相，卦遇父母得位，</font><font size=4px color="#009090"><font size=4px>〔兆，卜也。卦，筮也。孟康曰：金、水相生也。張晏曰：金王則水相也。遇父母則泰卦，乾下坤上，天下於地，是配享之卦。師古曰：王，音于放翻。原父曰：但言父母得位，安知是泰卦乎！相，息亮翻。〕</font></font><font size=4px>所謂康強之占，逢吉之符也。」</font><font size=4px color="#009090"><font size=4px>〔洪範曰：汝則從、龜從、筮從、卿士從、庶民從，是之謂大同，身其康強，子孫其逢吉。〕</font></font><font size=4px>又以太牢策告宗廟。有司奏：「故事：聘皇后，黃金二萬千，為錢二萬萬；」莽深辭讓，受六千三百萬，而以其四千三百萬分予十一媵家及九族貧者。</font><font size=4px color="#009090"><font size=4px>〔九族，上自高祖，下至玄孫之親。按漢書王莽傳：「故事聘皇后黃金二萬斤，為錢二萬萬。莽深辭讓，受四千萬，而以其三千三百萬予十一媵家。群臣復言：「今皇后受聘，踰群妾亡幾。」有詔，復益二千三百萬，為三千萬。莽復以其千萬分予九族貧者。又按杜佑通典：聘后黃金二萬斤，漢呂后為惠帝聘魯元公主故事也。予，讀曰與。〕</font></font><font size=4px>

 　　夏，安漢公奏車服制度，吏民養生、送終、嫁娶，奴婢、田宅、器械之品，立官稷，</font><font size=4px color="#009090"><font size=4px>〔元始元年，莽號安漢公。至是始書以冠事，表其所從來者漸矣。通鑑凡書權臣例始此。如淳曰：郊祀志：已有官社，未有官稷，遂立官稷於官社之後。臣瓚曰：漢初，除秦社稷，立漢社稷；其後又立官社，配以夏禹，而不立官稷。師古曰：淳、瓚二說皆未盡也。初立官稷於官社之後，是為一處。今更創置建於別所，不相從也。〕</font></font><font size=4px>及郡國、縣邑、鄉聚皆置學官。</font><font size=4px color="#009090"><font size=4px>〔張晏曰：聚，邑落名也。師古曰：聚，音才喻翻。〕</font></font><font size=4px>

 　　大司徒司直陳崇使張敞孫竦草奏，</font><font size=4px color="#009090"><font size=4px>〔師古曰：草，謂創立其文。〕</font></font><font size=4px>盛稱安漢公功德，以為：「宜恢公國令如周公，</font><font size=4px color="#009090"><font size=4px>〔成王以周公有勳勞於天下，封以曲阜地方七百里。〕</font></font><font size=4px>建立公子令如伯禽，</font><font size=4px color="#009090"><font size=4px>〔魯頌閟宮之詩曰：王曰叔父，建爾元子，俾侯於魯。〕</font></font><font size=4px>所賜之品亦皆如之，</font><font size=4px color="#009090"><font size=4px>〔魯公之封於魯也，賜以附庸，殷民六族，大路，大旂，封父之繁弱，夏后氏之璜，祝、宗、卜、史，備物典策，官司彝器，白牡之牲，郊雍之禮。〕</font></font><font size=4px>諸子之封皆如六子。」</font><font size=4px color="#009090"><font size=4px>〔周公六子，封於凡、蔣、邢、茅、胙、祭。師古曰：六子，伯禽之弟也。祭，側界翻。〕</font></font><font size=4px>太后以示群公。群公方議其事，會呂寬事起。

 　　初，莽長子宇非莽隔絕衛氏，</font><font size=4px color="#009090"><font size=4px>〔隔絕事見上卷元年。長，知兩翻。〕</font></font><font size=4px>恐久後受禍，即私與衛寶通書，教衛后上書謝恩，</font><font size=4px color="#009090"><font size=4px>〔上，時掌翻；下同。〕</font></font><font size=4px>因陳丁、傅舊惡， 冀得至京師。莽白太皇太后，詔有司褒賞中山孝王后，益湯沐邑七千戶。衛后日夜啼泣，思見帝面，而但益戶邑；宇復教令上書求至京師。</font><font size=4px color="#009090"><font size=4px>〔復，扶又翻。〕</font></font><font size=4px>莽不 聽。宇與師吳章及婦兄呂寬議其故，章以</font><span class="h"><font size=4px>【章：甲十六行本「以」下有「為」字；乙十一行本同。】</font></font><font size=4px>莽不可諫而好鬼神，</font><font size=4px color="#009090"><font size=4px>〔好，呼到翻。〕</font></font><font size=4px>可為變怪以驚懼之，章因推類說令歸政衛氏。</font><font size=4px color="#009090"><font size=4px>〔推類者，因變怪而推言事類如洪範五行傳，以說莽也。說，輸芮翻。〕</font></font><font size=4px>宇即使寬夜持血灑莽第，門吏發覺之；莽執宇送獄，飲藥死。宇妻焉懷子，</font><font size=4px color="#009090"><font size=4px>〔師古曰：焉，其名。〕</font></font><font size=4px>繫獄，須產子已，殺之。</font><font size=4px color="#009090"><font size=4px>〔師古曰：須，待也。已，訖也。〕</font></font><font size=4px>甄邯等白太后，下詔曰：「公居周公之位，輔成王之主，而行管、蔡之誅，不以親親害尊尊，朕甚嘉之！」莽盡滅衛氏支屬，唯衛后在。吳章要斬，磔尸東市門。</font><font size=4px color="#009090"><font size=4px>〔要，與腰同。磔，陟格翻，裂也，張也。〕</font></font><font size=4px>

 　　初，章為當世名儒，</font><font size=4px color="#009090"><font size=4px>〔章治尚書經，為博士。〕</font></font><font size=4px>教授尤盛，弟子千餘人。莽以為惡人黨，皆當禁錮不得仕宦，門人盡更名他師。</font><font size=4px color="#009090"><font size=4px>〔師古曰：更以他人為師，諱不言是章弟子。更，工衡翻。〕</font></font><font size=4px>平陵云敞時為大司徒掾，</font><font size=4px color="#009090"><font size=4px>〔姓譜：侫，出自祝融之後，為侫國；後去邑為云。〕</font></font><font size=4px>自劾吳章弟子，</font><font size=4px color="#009090"><font size=4px>〔劾，戶僙翻。〕</font></font><font size=4px>收抱章尸歸，棺斂葬之，</font><font size=4px color="#009090"><font size=4px>〔師古曰：棺，音工喚翻。斂，音力贍翻。〕</font></font><font size=4px>京師稱焉。

 　　莽於是因呂寬之獄，遂窮治黨與，連引素所惡者悉誅之。</font><font size=4px color="#009090"><font size=4px>〔治，直之翻；下同。惡，烏路翻。〕</font></font><font size=4px>元帝女弟敬武長公主素附丁、傅，</font><font size=4px color="#009090"><font size=4px>〔長，知兩翻。〕</font></font><font size=4px>及莽專政，復非議莽；</font><font size=4px color="#009090"><font size=4px>〔復，扶又翻。〕</font></font><font size=4px>紅陽侯王立，莽之尊屬；</font><font size=4px color="#009090"><font size=4px>〔立，莽叔父也。〕</font></font><font size=4px>平阿侯王仁，素剛直；</font><font size=4px color="#009090"><font size=4px>〔仁，譚子也。〕</font></font><font size=4px>莽皆以太 皇太后詔，遣使迫守，令自殺。</font><font size=4px color="#009090"><font size=4px>〔使，疏吏翻；下同。令，力丁翻。〕</font></font><font size=4px>莽白太后，主暴病薨；</font><font size=4px color="#009090"><font size=4px>〔主，言敬武公主。〕</font></font><font size=4px>太后欲臨其喪，莽固爭而止。甄豐遣使者乘傳案 治衛氏黨與，</font><font size=4px color="#009090"><font size=4px>〔傳，知戀翻。〕</font></font><font size=4px>郡國豪桀及漢忠直臣不附莽，</font><span class="h"><font size=4px>【章：甲十六行本「莽」下有「者」字；乙十一行本同；孔本同。】</font></font><font size=4px>皆誣以罪法而殺之。何武、鮑宣及王商子樂昌侯安、</font><font size=4px color="#009090"><font size=4px>〔涿郡王商，相成帝者也。〕</font></font><font size=4px>辛慶忌三子護羌校尉通、函谷都尉遵、水衡都尉茂、南郡太守辛伯皆坐死。</font><font size=4px color="#009090"><font size=4px>〔何武不舉莽為大司馬。鮑宣素有強項名。王商與王鳳不協，為所擠陷，忿毒而死；其子安不附王氏；辛慶忌本王鳳所成，莽見其三子皆能，欲親厚之；辛茂自以名臣子孫，兄弟並顯列，不宜附莽，又不甚詘事甄豐、甄邯；伯亦辛氏之族：故并及禍。〕</font></font><font size=4px>凡死者數百人，海內震焉。北海逢萌謂友人曰：「三綱絕矣，</font><font size=4px color="#009090"><font size=4px>〔莽殺其叔父，又自殺其冢嫡，是滅其天性也；殺其君之祖姑，又盡除忠直之臣，是無君也；故曰三綱絕矣。逢，皮江翻。〕</font></font><font size=4px>不去，禍將及人！」即解冠掛東都城門，</font><font size=4px color="#009090"><font size=4px>〔萌時學於長安。賢曰：漢宮殿名：東都門，今名青門。註又見昭紀。〕</font></font><font size=4px>歸，將家屬浮海，客於遼東。

 　　莽召明禮少府宗伯鳳</font><font size=4px color="#009090"><font size=4px>〔宗伯，姓也。鳳，名也。鳳明於禮，官為少府。少，詩照翻。〕</font></font><font size=4px>入說為人後之誼，白令公卿、將軍、侍中、朝臣並聽，</font><font size=4px color="#009090"><font size=4px>〔說為人後者義不得顧私親。師古曰：白令皆聽之。朝，直遙翻。〕</font></font><font size=4px>欲以內厲天子而外塞百姓之議。</font><font size=4px color="#009090"><font size=4px>〔厲，諷厲也。厲者，磨錯垢故以就新，取此義也。師古曰：塞，止也。塞，悉則翻。〕</font></font><font size=4px>先是，秺侯金日磾子賞、都成侯金安上子常皆以無子國絕，</font><font size=4px color="#009090"><font size=4px>〔先，悉薦翻。秺，音勡。磾，丁奚翻。〕</font></font><font size=4px>莽以</font><span class="h"><font size=4px>【章：甲十六行本「以」下有「日磾」二字；乙十一行本同；孔本同；張校同。】</font></font><font size=4px>曾孫當及安上孫京兆尹欽紹其封。</font><font size=4px color="#009090"><font size=4px>〔當，日磾曾孫也。〕</font></font><font size=4px>欽謂「當宜為其父、祖立廟，</font><font size=4px color="#009090"><font size=4px>〔晉灼曰：當是賞弟建之孫。此言當自為其父及祖父建立廟也。為，于偽翻。〕</font></font><font size=4px>而使大夫主賞祭也。」</font><span class="h"><font size=4px>【章：甲十六行本無「也」字；乙十一行本同；孔本「也」作「事」；張校同。】</font></font><font size=4px></font><font size=4px color="#009090"><font size=4px>〔如淳曰：以賞故國君，使大夫掌其祭事。臣瓚曰：當是支庶，上繼大宗，不得顧其私親也。而欽令尊其父、祖以續日磾，不復為賞後，而令大夫主掌祭事。師古曰：瓚說是。〕</font></font><font size=4px>甄邯時在旁，廷叱欽，因劾奏「欽誣祖不孝，大不敬；」下獄，自殺。</font><font size=4px color="#009090"><font size=4px>〔劾，戶僙翻：下，遐稼翻。〕</font></font><font size=4px>邯以綱紀國體，無所阿私，忠孝尤著，益封千戶。更封安上曾孫湯為都成侯。湯受封日，不敢還歸家，以明為人後之誼。

 　　是歲，尚書令潁川鍾元為大理。</font><font size=4px color="#009090"><font size=4px>〔哀帝元壽二年，復改廷尉為大理。〕</font></font><font size=4px>潁川太守陵陽嚴詡</font><font size=4px color="#009090"><font size=4px>〔地理志，陵陽縣屬丹陽郡。〕</font></font><font size=4px>本以孝行為官，</font><font size=4px color="#009090"><font size=4px>〔行，下孟翻。〕</font></font><font size=4px>謂掾、史為師友，</font><font size=4px color="#009090"><font size=4px>〔掾，俞絹翻。〕</font></font><font size=4px>有過輒閉閤自責，終不大言。郡中亂。</font><font size=4px color="#009090"><font size=4px>〔史言世降俗薄，徒善不足以為政。〕</font></font><font size=4px>王莽遣使徵詡，官屬數百人為設祖道，</font><font size=4px color="#009090"><font size=4px>〔為，于偽翻。〕</font></font><font size=4px>詡據地哭。掾、史曰：「明府吉徵，不宜若此！」詡曰：「吾哀潁川士，身豈有憂哉！我以柔弱徵，必選剛猛代；代到，將有僵仆者，</font><font size=4px color="#009090"><font size=4px>〔師古曰：僵，偃也。仆，顛也。僵，音薑。仆，音赴。〕</font></font><font size=4px>故相弔耳！」詡至，拜為美俗使者；</font><font size=4px color="#009090"><font size=4px>〔文穎曰：宣美風化使者。〕</font></font><font size=4px>徙隴西太守</font><span class="h"><font size=4px>【章：甲十六行本「守」下有「平陵」二字；乙十一行本同；孔本同；張校同。】</font></font><font size=4px>何並為潁川太守。並到郡，捕鍾元弟威及陽翟輕俠趙季、李款，皆殺之；郡中震栗。</font><font size=4px color="#009090"><font size=4px>〔地理志，陽翟縣屬潁川郡。翟，音直格翻。〕</font></font><font size=4px>

 　　四年（甲子、四）

 　　春，正月，郊祀高祖以配天，宗祀孝文以配上帝。</font><font size=4px color="#009090"><font size=4px>〔師古曰：郊祀，祀於郊也。宗，尊也，祀於明堂也。上帝，太微五帝也；一曰：昊天上帝也。王肅曰：上帝，天也。馬融曰：上帝，泰一之神，在紫微宮，天之最尊者。杜佑曰：元氣廣大則稱昊天；人之所尊莫過於帝，託之於天，故稱上帝。〕</font></font><font size=4px>

 　　改殷紹嘉公曰宋公，周承休公曰鄭公。</font><font size=4px color="#009090"><font size=4px>〔成帝綏和元年，封殷紹嘉公，進周承休侯爵為公，為二王後。〕</font></font><font size=4px>

 　　詔：「婦女非身犯法，及男子年八十以上、七歲已下，家非坐不道、詔所名捕，</font><font size=4px color="#009090"><font size=4px>〔張晏曰：名捕，謂下詔所特捕也。〕</font></font><font size=4px>他皆無得繫；其當驗者即驗問。</font><font size=4px color="#009090"><font size=4px>〔師古曰：就其所居而問。〕</font></font><font size=4px>定著令！」

 　　二月，丁未，遣大司徒宮、大司空豐等奉乘輿法駕迎皇后於安漢公第，授皇后璽紱，</font><font size=4px color="#009090"><font size=4px>〔乘，繩證翻。續漢志：皇后綬，與乘輿同，四采黃、赤、縹、紺，長丈九尺九寸，五百首。璽，蓋亦玉璽也。師古曰：紱，所以繫璽，音弗。考異曰：王莽傳云「四月，丁未」，平紀云「二月，丁未，立皇后王氏」，下云「夏，皇后見于高廟」。外戚傳云明年春，迎皇后於安漢公第。然則言四月者誤也。〕</font></font><font size=4px>入未央宮。大赦天下。

 　　遣太僕王惲等八人各置副，假節，</font><font size=4px color="#009090"><font size=4px>〔副，副使也。惲等持節，其副則假之以節。惲，於粉翻。〕</font></font><font size=4px>分行天下，</font><font size=4px color="#009090"><font size=4px>〔行，下孟翻。〕</font></font><font size=4px>覽觀風俗。

 　　夏，太保舜等及吏民上書者八千餘人，咸請「如陳崇言，加賞於安漢公。」章下有司，</font><font size=4px color="#009090"><font size=4px>〔下，遐稼翻；下同。〕</font></font><font size=4px>有司請「益封公以召陵、新息二縣及黃郵聚、新野田；</font><font size=4px color="#009090"><font size=4px>〔新息、召陵二縣，屬汝南郡。續漢志，南陽郡新野縣有東鄉，故新都，王莽所封也；又有黃郵聚。聚，才諭翻。〕</font></font><font size=4px>采伊尹、周公稱號，加公為宰衡，</font><font size=4px color="#009090"><font size=4px>〔伊尹曰阿衡，周公位冢宰。稱，尺證翻。〕</font></font><font size=4px>位上公，三公言事稱『敢言之』；賜公太夫人號曰功顯君；</font><font size=4px color="#009090"><font size=4px>〔莽母也。〕</font></font><font size=4px>封公子男二人安為褒新侯，臨為賞都侯；</font><font size=4px color="#009090"><font size=4px>〔莽封新都侯，析其國名二字，加「褒」、「賞」，以封其二子。〕</font></font><font size=4px>加后聘三千七百萬，合為一萬萬，以明大禮；太后臨前殿親封拜，安漢公拜前，二子拜後，如周公故事。」</font><font size=4px color="#009090"><font size=4px>〔成王之侯伯禽於魯也，周公拜前，魯公拜後。〕</font></font><font size=4px>莽稽首辭讓，</font><font size=4px color="#009090"><font size=4px>〔稽，音啟。〕</font></font><font size=4px>出奏封事：「願獨受母號，還安、臨印韍及號位戶邑。」</font><font size=4px color="#009090"><font size=4px>〔韍，即紱；音弗。〕</font></font><font size=4px>事下，</font><font size=4px color="#009090"><font size=4px>〔下，遐稼翻。〕</font></font><font size=4px>太師光等皆曰：「賞未足以直功；</font><font size=4px color="#009090"><font size=4px>〔師古曰：直，當也。〕</font></font><font size=4px>謙約退讓，公之常節，終不可聽。忠臣之節亦宜自屈，而伸主上之義。宜遣大司徒、大司空持節承制詔公亟入視事；詔尚書勿後受公之讓奏。」</font><font size=4px color="#009090"><font size=4px>〔復，扶又翻；下同。〕</font></font><font size=4px>奏可。莽乃起視事，止減召陵、黃郵、新野之田而已。

 　　莽復以所益納徵錢千萬遺太后左右奉共養者。</font><font size=4px color="#009090"><font size=4px>〔遺，于季翻；下同。白虎通曰：納徵用玄纁。共，居用翻。養，弋向翻。〕</font></font><font size=4px>莽雖專權，然所以誑耀媚事太后，下至旁側長御，方故萬端，賂遺以千萬。數白尊太后姊、妹號皆為君，食湯沐邑。</font><font size=4px color="#009090"><font size=4px>〔姊君挾為廣恩君，君力為廣惠君，君弟為廣施君。〕</font></font><font size=4px>以故左右日夜共譽莽。</font><font size=4px color="#009090"><font size=4px>〔譽，音余。〕</font></font><font size=4px>莽又知太后婦人，厭居深宮中，莽欲虞樂以市其權，</font><font size=4px color="#009090"><font size=4px>〔樂，音洛。〕</font></font><font size=4px>乃令太后四時車駕巡狩四郊，</font><font size=4px color="#009090"><font size=4px>〔張晏曰：市權者，以遊觀之樂易其權，若市賈然。師古曰：虞，與娛同。邑外謂之郊，近二十里也。仲馮曰：言郊，不必二十里也。〕</font></font><font size=4px>存見孤、寡、貞婦，所至屬縣，輒施恩惠，賜民錢帛、牛酒，歲以為常。太后旁弄兒病，在外舍，</font><font size=4px color="#009090"><font size=4px>〔服虔曰：官婢、侍史生兒，取以作弄兒也。〕</font></font><font size=4px>莽自親候之。其欲得太后意如此。

 　　太保舜奏言：「天下聞公不受千乘之土，</font><font size=4px color="#009090"><font size=4px>〔古者諸公之國，地方百里，出兵車千乘。〕</font></font><font size=4px>辭萬金之幣，</font><font size=4px color="#009090"><font size=4px>〔謂聘后之幣也。〕</font></font><font size=4px>莫不鄉化。</font><font size=4px color="#009090"><font size=4px>〔鄉，讀曰嚮。〕</font></font><font size=4px>蜀郡男子路建等輟訟，慚怍而退，雖文王卻虞、芮何以加！</font><font size=4px color="#009090"><font size=4px>〔師古曰：卻，退也。虞、芮，二國名也，並在河之東。二國之君爭田不平，聞文王之德，乃往斷焉；入周之竟，則耕者讓畔，行者讓路，乃相謂曰：「我小人也，不可以履君子之庭！」遂相讓，以其所爭為閒 田而退。怍，才各翻。〕</font></font><font size=4px>宜報告天下。」</font><span class="h"><font size=4px>【章：甲十六行本「下」下有「奏可」二字；乙十一行本同；孔本同；張校同。】</font></font><font size=4px>於是孔光愈恐，固稱疾辭位。太后 詔：「太師毋朝，</font><font size=4px color="#009090"><font size=4px>〔朝，直遙翻。〕</font></font><font size=4px>十日一入省中，置几杖，賜餐十七物，然後歸；官屬按職如故。」</font><font size=4px color="#009090"><font size=4px>〔師古曰：食具有十七種物，言十日一入朝，受此寵禮，他日 則常在家自養；而其屬官依常各行職務。〕</font></font><font size=4px>

 　　莽奏起明堂、辟雍、靈臺，</font><font size=4px color="#009090"><font size=4px>〔應劭曰：明堂所以正四時，出教化。明堂上圓下方，八窗四達，布政之宮，在國之陽：上八窗八風，四達法四時，九室法九州，十二重法十二月，三十六戶法三十六雨，七十二牖法七十二風。黃帝曰合宮，有虞曰總章，殷曰陽館，周曰明堂。辟雍者，象璧；圜之以水，象教化流行。大戴禮：明堂，以茅蓋，上圓下方。天子曰靈臺，諸侯曰觀臺，以望氣，書雲物。〕</font></font><font size=4px>為學者築舍萬區，</font><font size=4px color="#009090"><font size=4px>〔為，于偽翻。〕</font></font><font size=4px>制度甚盛。立樂經；益博士員，經各五人。徵天下通一藝、教授十一人以上，及有逸禮、古書、天文、圖讖、</font><font size=4px color="#009090"><font size=4px>〔張衡曰：圖讖虛妄，非聖人之法。劉向父子領校秘書，閱定九流，亦無讖錄；成、哀之後，乃始聞之。〕</font></font><font size=4px>鍾律、月令、兵法、史篇文字，</font><font size=4px color="#009090"><font size=4px>〔孟康曰：史籀所作十五篇古文書也。師古曰：周宣王太史史籀所作大篆書也。籀，直救翻。〕</font></font><font size=4px>通知其意者，皆詣公車。網羅天下異能之士，前後至者千數，皆令記說廷中，將令正乖謬，壹異說云。</font><font size=4px color="#009090"><font size=4px>〔令各造廷中而記其說也。〕</font></font><font size=4px>

 　　又徵能治河者以百數，</font><font size=4px color="#009090"><font size=4px>〔治，直之翻。〕</font></font><font size=4px>其大略異者，長水校尉平陵關並</font><font size=4px color="#009090"><font size=4px>〔姓譜：關，夏大夫關龍逢之後。風俗通：關令尹喜之後。〕</font></font><font size=4px>言：「河決率常於平原、東郡左右，其地形下而土疏惡。</font><font size=4px color="#009090"><font size=4px>〔疏，音捤。〕</font></font><font size=4px>聞禹治河時，本空此地，以為水猥盛則放溢，少稍自索，</font><font size=4px color="#009090"><font size=4px>〔少，詩沼翻。師古曰：猥，多也。索，盡也，音先各翻。〕</font></font><font size=4px>雖時易處，猶不能離此。</font><font size=4px color="#009090"><font size=4px>〔離，力智翻。〕</font></font><font size=4px>上古難識。近察秦、漢以來，河決曹、衛之域，</font><font size=4px color="#009090"><font size=4px>〔漢之濟陰、定陶，故曹國也。東郡及魏郡黎陽，古衛地也。〕</font></font><font size=4px>其南北不過百八十里。可空此地，勿以為官亭、民室而已。」御史臨淮韓牧以為：「可略於禹貢九河處穿之，縱不能為九，但為四、五，宜有益。」大司空掾王橫言：「河入勃海地，高於韓牧所欲穿處。往者天常連雨，東北風，海水溢，西南出，寖數百里，九河之地已為海所漸矣。</font><font size=4px color="#009090"><font size=4px>〔師古曰：漸，寖也，讀如本字，又音子廉翻。〕</font></font><font size=4px>禹之行河水，本隨西山下東北去。</font><font size=4px color="#009090"><font size=4px>〔師古曰：行，謂通流也。〕</font></font><font size=4px>周譜云：『定王五年，河徙，』</font><font size=4px color="#009090"><font size=4px>〔如淳曰：譜，音補，世統譜諜也。〕</font></font><font size=4px>則今所行非禹之所穿也。又秦攻魏，決河灌其都，</font><font size=4px color="#009090"><font size=4px>〔事見七卷秦始皇二十二年。〕</font></font><font size=4px>決處遂大，不可復補。</font><font size=4px color="#009090"><font size=4px>〔復，扶又翻。〕</font></font><font size=4px>宜卻徙完平處更開空，</font><font size=4px color="#009090"><font size=4px>〔空，音孔。師古曰：空，猶穿。〕</font></font><font size=4px>使緣西山足，乘高地而東北入海，乃無水災。」</font><font size=4px color="#009090"><font size=4px>〔西山，謂黎陽以西諸山。〕</font></font><font size=4px>司空掾沛國桓譚典其議，為甄豐言：</font><font size=4px color="#009090"><font size=4px>〔為，于偽翻；下同。〕</font></font><font size=4px>「凡此數者，必有一是；宜詳考驗，皆可豫見。計定然後舉事，費不過數億萬，亦可以事諸浮食無產業民。</font><font size=4px color="#009090"><font size=4px>〔師古曰：事，謂役使也。〕</font></font><font size=4px>空居與行役，同當衣食，衣食縣官而為之作，乃兩便，</font><font size=4px color="#009090"><font size=4px>〔師者曰：言無產業之人，端居無為及發行力役，俱須衣食耳。今縣官給其衣食而使修治河水，是為公私兩便也。〕</font></font><font size=4px>可以上繼禹功，下除民疾。」時莽但崇空語，無施行者。

 　　群臣奏言：「昔周公攝政七年，制度乃定。今安漢公輔政四年，營作二旬，大功畢成，宜升宰衡位在諸侯王上。」詔曰：「可。」仍令議九錫之法。</font><font size=4px color="#009090"><font size=4px>〔應劭曰：九錫：一曰車馬，二曰衣服，三曰樂器，四曰朱戶，五曰納陛，六曰虎賁百人，七曰鈇鉞，八曰弓矢，九曰秬鬯。此皆天子制度，尊之，故事事錫與，但數少耳。張晏曰：九錫，經本無文；周禮以為九命，春秋說有之。臣瓚曰：九錫備物，霸者之盛禮，齊桓、晉文猶不能備。鄭玄曰：按九錫之名，古無有也。王制：三公一命袞；若有加，則賜也不過九命。孔穎達曰：鄭意以為九命之外，別加九賜。案禮緯含文嘉，上列九錫之差，下云四方所瞻之成，侯子所望。宋均註云：九賜者，乃四方所共見，公侯伯子男所希望。孔引含文嘉所謂九錫，與應劭同，獨樂器曰樂則耳。宋均註云：進退有節，行步有度，賜之車馬以代其步。言成文章，行成法則，賜之衣服以表其德。長於教訓，內懷至仁，賜之樂則以化其民。居處修理，房內不渫，賜之朱戶以明其別。動作有禮，賜之納陛以安其體。勇猛勁疾，執義堅強，賜之虎賁以備非常。亢揚威武，志在宿衛，賜之斧鉞使得專殺。內懷仁德，執義不傾，賜之弓矢使得專征。孝慈父母，賜之秬鬯以事先祖。〕</font></font><font size=4px>

 　　莽奏尊孝宣廟為中宗，孝元廟為高宗；又奏毀孝宣皇考廟勿脩；</font><font size=4px color="#009090"><font size=4px>〔宣帝元康元年尊悼園曰皇考。〕</font></font><font size=4px>罷南陵、雲陵為縣。</font><font size=4px color="#009090"><font size=4px>〔南陵，文帝母薄太后陵。雲陵，昭帝母趙太后陵。〕</font></font><font size=4px>奏可。

 　　莽自以北化匈奴，東致海外，南懷黃支，</font><font size=4px color="#009090"><font size=4px>〔莽自奏曰：越裳氏重譯獻白雉；黃支自三萬里貢生犀；東夷王渡大海，奉國珍；匈奴單于順制作，去二名。〕</font></font><font size=4px>唯西方未有加，乃遣中郎將平憲等多持金幣誘塞外羌，使獻地願內屬。憲等奏言：「羌豪良願等種可萬二千人，願為內臣，</font><font size=4px color="#009090"><font size=4px>〔種，章勇翻。〕</font></font><font size=4px>獻鮮水海、允谷、鹽池，</font><font size=4px color="#009090"><font size=4px>〔地理志，金城郡臨羌縣西北至塞外，有西海、鹽池。闞駰云：西有卑禾羌海，即獻王莽地為西海郡者也。酈道元曰：世謂之青海，東去西平二百五十里。〕</font></font><font size=4px>平地美草，皆與漢民；自居險阻處為藩蔽。問良願降意，</font><font size=4px color="#009090"><font size=4px>〔降，戶江翻。〕</font></font><font size=4px>對曰：『太皇太后聖明，安漢公至仁，天下太平，五穀成孰，或禾長丈餘，</font><font size=4px color="#009090"><font size=4px>〔長，直亮翻。〕</font></font><font size=4px>或一粟三米，或不種自生，或癧不蠶自成；甘露從天下，醴泉自地出；鳳皇來儀，神爵降集。從四歲以來，</font><font size=4px color="#009090"><font size=4px>〔謂自莽輔政以來也。〕</font></font><font size=4px>羌人無所疾苦，故思樂內屬。』宜以時處業，</font><font size=4px color="#009090"><font size=4px>〔處，謂度地以處之。業，謂使各有作業也。樂，音洛。處，昌呂翻。〕</font></font><font size=4px>置屬國領護。」事下莽，莽復奏：</font><font size=4px color="#009090"><font size=4px>〔下，遐稼翻。〕</font></font><font size=4px>「今已有東海、南海、北海郡，請受良願等所獻地為西海郡。分天下為十二州，應古制。」奏可。冬，置西海郡。</font><font size=4px color="#009090"><font size=4px>〔考異曰：王莽傳，置西海郡在明年秋；今從平紀。〕</font></font><font size=4px>又增法五十條，犯者徙之西海。徙者以千萬數，民始怨矣。

 　　梁王立坐與衛氏交通，廢，徙南鄭；自殺。</font><font size=4px color="#009090"><font size=4px>〔衛氏，帝外家也。〕</font></font><font size=4px>

 　　分京師置前煇光、後丞烈二郡。</font><font size=4px color="#009090"><font size=4px>〔前煇光蓋領長安以南諸縣，後丞烈蓋領長安以北諸縣也。〕</font></font><font size=4px>更公卿、大夫、八十一元士官名、位次及十二州名。</font><font size=4px color="#009090"><font size=4px>〔更，工衡翻。〕</font></font><font size=4px>分界郡國所屬，罷置改易，天下多事，吏不能紀矣。

 　　五年（乙丑、五）

 　　春，正月，祫祭明堂；</font><font size=4px color="#009090"><font size=4px>〔應劭曰：禮，五年而再殷祭，壹禘壹祫。祫祭者，毀廟之主皆合食於太祖。師古曰：祫，音合。〕</font></font><font size=4px>諸侯王二十八人，列侯百二十人，宗室子九百餘人，徵助祭。禮畢，皆益戶、賜爵及金帛、增秩、補吏各有差。</font><font size=4px color="#009090"><font size=4px>〔已封者益戶，未有爵者賜爵，已有爵者賜金帛，已有秩者增秩，未有官者補吏。〕</font></font><font size=4px>

 　　安漢公又奏復長安南、北郊。三十餘年間，天地之祠凡五徙焉。</font><font size=4px color="#009090"><font size=4px>〔成帝建始元年罷甘泉泰畤、汾陰后土祠，作長安南、北郊；永始三年，復甘泉、汾陰；成帝崩，皇太后詔復長安南、北郊；哀帝建平三年，復甘泉、汾陰；今又復南、北郊；是五徙也。〕</font></font><font size=4px>

 　　詔曰：「宗室子自漢元至今十餘萬人，其令郡國各置宗師以糾之，</font><font size=4px color="#009090"><font size=4px>〔漢元，漢初也。師古曰：糾，謂禁察也。〕</font></font><font size=4px>致教訓焉。」

 　　夏，四月，乙未，博山簡烈侯孔光薨，贈賜、葬戲甚盛，車萬餘兩。</font><font size=4px color="#009090"><font size=4px>〔兩，音亮。〕</font></font><font size=4px>以馬宮為太師。

 　　吏民以莽不受新野田而上書者前後四十八萬七千五百七十二人，及諸侯王公、列侯、宗室見者</font><font size=4px color="#009090"><font size=4px>〔見，賢遍翻。〕</font></font><font size=4px>皆叩頭言：「宜亟加賞於安漢公。」於是莽上書言：「諸臣民所上章下議者，事</font><span class="h"><font size=4px>【章：乙十一行本「事」作「願」；孔本同。甲十六行本「事」作「以」。】</font></font><font size=4px>皆寢勿上，</font><font size=4px color="#009090"><font size=4px>〔上，時掌翻。下，遐稼翻。〕</font></font><font size=4px>使臣莽得盡力異制禮作樂；事成，願賜骸骨歸家，避賢者路。」</font><font size=4px color="#009090"><font size=4px>〔言久處大位，妨賢者進用之路。避位，所以避賢者路也。〕</font></font><font size=4px>甄邯等白太后，詔曰：「公每見輒流涕叩頭言，願不受賞；賞即加，不敢當位。方制作未定，事須公而決，故且聽公制作；畢成，群公以聞，究于前議。</font><font size=4px color="#009090"><font size=4px>〔師古曰：究，竟也。〕</font></font><font size=4px>其九錫禮儀亟奏！」

 　　五月，策命安漢公莽以九錫，莽稽首再拜，受緣韍，袞冕，衣裳，</font><font size=4px color="#009090"><font size=4px>〔師古曰：此韍，謂蔽膝也。或謂韍坆。韍，音弗；坆，音畢。〕</font></font><font size=4px>瑒琫、瑒珌，</font><font size=4px color="#009090"><font size=4px>〔孟康曰：瑒，玉名也。佩刀之飾，上曰琫，下曰珌。詩云，鞞琫有珌是也。毛傳曰：鞞，容刀鞞也。琫，上飾；珌，下飾。天子玉琫而珧珌；諸侯璗琫而璆珌。陸云：鞞，刀室也。琫，佩刀削上飾；珌，佩刀下飾。爾雅云：黃金謂之璗。說文云：璗，金之美與玉同色者也。師古曰：瑒，音蕩。琫，音布孔翻。珌，音必。〕</font></font><font size=4px>句履，</font><font size=4px color="#009090"><font size=4px>〔孟康曰：今齊祀履頭飾也，出履三寸。師古曰：其形岐頭。句，音巨俱翻。〕</font></font><font size=4px>鸞路、乘馬，</font><font size=4px color="#009090"><font size=4px>〔師古曰：鸞路，車之施鸞者也。四馬曰乘，音食證翻。〕</font></font><font size=4px>龍旂九旒，</font><font size=4px color="#009090"><font size=4px>〔周禮：交龍為旂。爾雅：有鈴曰旂。旒，旂之末垂也。〕</font></font><font size=4px>皮弁、素積，戎路、乘馬，</font><font size=4px color="#009090"><font size=4px>〔師古曰：戎路，戎車也。〕</font></font><font size=4px>彤弓矢、盧弓矢，</font><font size=4px color="#009090"><font size=4px>〔師古曰：彤，赤色。盧，黑色。〕</font></font><font size=4px>左建朱鉞，右建金戚，</font><font size=4px color="#009090"><font size=4px>〔師古曰：鉞、戚，皆斧屬。〕</font></font><font size=4px>甲、冑一具，</font><font size=4px color="#009090"><font size=4px>〔冑，兜鍪。〕</font></font><font size=4px>秬鬯二卣，</font><font size=4px color="#009090"><font size=4px>〔秬鬯，香酒也。周禮春官鬯人註云：釀秬為酒；秬如黑黍，一稃二米。陸田埤雅曰：說文：鬯以秬釀，鬱草芬芳，攸服以降神也。舊說：芬芳條暢，故謂之鬯；禮以鬱合鬯，言鬱於中而鬯於外也。又曰：先鄭、小毛以為鬯，香草也，築而煮之為鬯。秬者，百穀之華，鬯者，百草之英，故先王煮以合鬯。卣，中樽也。秬，音巨。卣，音攸，又音羊久翻。〕</font></font><font size=4px>圭瓚二，九命青玉珪二，</font><font size=4px color="#009090"><font size=4px>〔師古曰：圭瓚，以圭為勺末。上公九命，青者春色，東方生而長育萬物也。〕</font></font><font size=4px>朱戶，納陛，</font><font size=4px color="#009090"><font size=4px>〔朱戶以居，納陛以登。孟康曰：納，內也，謂鑿殿基際為陛，不使露也。師古曰：孟說是也。尊者不欲露而升陛，故納之於霤下也。〕</font></font><font size=4px>署宗官、祝官、卜官、史官，</font><font size=4px color="#009090"><font size=4px>〔放周公也。成王之命周公，祝、宗、卜、史。杜預曰：太祝、宗人、太卜、太史，凡四官。〕</font></font><font size=4px>虎賁三百人。</font><font size=4px color="#009090"><font size=4px>〔孔安國曰：虎賁，勇士稱也。若虎賁戰，言其猛也。賁，音奔。〕</font></font><font size=4px>

 　　王惲等八人使行風俗還，</font><font size=4px color="#009090"><font size=4px>〔惲，於粉翻。行，下孟翻；下同。〕</font></font><font size=4px>言天下風俗齊同，詐為郡國造歌謠、頌功德，凡三萬言。閏月，丁酉，詔以羲和劉秀等四人使治明堂、辟雍，</font><font size=4px color="#009090"><font size=4px>〔治，直之翻。〕</font></font><font size=4px>令漢與文王靈臺、周公作洛同符。</font><font size=4px color="#009090"><font size=4px>〔詩曰：經始靈臺，經之營之，庶民攻之，不日成之。周公營成周，曰：其作大邑，其自時配皇天中乂。〕</font></font><font size=4px>太僕王惲等八人使行風俗，宣明德化，萬國齊同，皆封為列 侯。</font><font size=4px color="#009090"><font size=4px>〔四人者，劉秀，紅休侯；平晏，防鄉侯；孔永，寧鄉侯；孫遷，定鄉侯。八人者，王惲，常鄉侯；閻遷，望鄉侯；陳崇，南鄉侯；李翕，邑鄉侯；郝黨，亭鄉 侯；謝殷，章鄉侯；逯普，蒙鄉侯；陳鳳，盧鄉侯。考異曰：恩澤侯表，劉歆等十一侯皆云丁酉，獨平晏云丁丑。按十二人同功俱封，是年閏五月甲午朔，無丁丑， 表誤。〕</font></font><font size=4px>

 　　莽又奏為市無二賈，</font><font size=4px color="#009090"><font size=4px>〔師古曰：言純質也。賈，讀曰價。〕</font></font><font size=4px>官無獄訟，邑無盜賊，野無飢民，道不拾遺，男女異路之制；犯者象刑。</font><font size=4px color="#009090"><font size=4px>〔師古曰：白虎通云：象者，其衣服象五刑也。犯墨者蒙。犯劓者以赭著其衣。犯髕者以墨蒙其髕，象而畫之。犯宮者屝。犯大辟者布衣無領。屝，草屨也。臏，音頻忍翻。屝，音扶味翻。〕</font></font><font size=4px>

 　　莽復奏言：「共王母、丁姬，前不臣妾，</font><font size=4px color="#009090"><font size=4px>〔師古曰：言不遵臣妾之道。復，扶又翻。，共，音恭。〕</font></font><font size=4px>冢高與元帝山齊，</font><font size=4px color="#009090"><font size=4px>〔賈公彥曰：爾雅「山頂，冢」，則山冢之冢；封土為丘曰冢，則冢墓之冢。冢，知隴翻。〕</font></font><font size=4px>懷帝太后、皇太太后璽綬以葬。</font><font size=4px color="#009090"><font size=4px>〔師古曰：懷，謂挾之以自隨也。璽，斯氏翻。綬，音受。〕</font></font><font size=4px>請發共王母及丁姬冢，取其璽綬；徙共王母歸定陶，葬共王冢次。」太后以為既已之事，不須復發。</font><font size=4px color="#009090"><font size=4px>〔復，扶又翻。〕</font></font><font size=4px>莽固爭之，太后詔因故棺改葬之。莽奏：「共王母及丁姬棺皆名梓宮，珠玉之衣，</font><font size=4px color="#009090"><font size=4px>〔謂之梓宮者，以香梓為之，言猶生時所居宮室也。珠玉之衣，珠襦玉匣也。〕</font></font><font size=4px>非藩妾服。請更以木棺代，</font><font size=4px color="#009090"><font size=4px>〔更，工衡翻；下同。〕</font></font><font size=4px>去珠玉衣；</font><font size=4px color="#009090"><font size=4px>〔去，羌呂翻。〕</font></font><font size=4px>葬丁姬媵妾之次。」奏可。公卿在位皆阿莽指，入錢帛，遣子弟及諸生、四夷凡十餘萬人，操持作具，</font><font size=4px color="#009090"><font size=4px>〔作具，畚鍤之類。操，七刀翻。〕</font></font><font size=4px>助將作掘平共王母、丁姬故冢；二旬間，皆平。莽又周棘其處，以為世戒云。</font><font size=4px color="#009090"><font size=4px>〔師古曰：以棘周繞也。〕</font></font><font size=4px>又隳壞共皇廟，諸造議者泠褒、段猶</font><span class="h"><font size=4px>【章：甲十六行本「猶」下有「等」字；乙十一行本同；孔本同。】</font></font><font size=4px>皆徙合浦。</font><font size=4px color="#009090"><font size=4px>〔褒、猶奏見三十三卷哀帝建平元年。考異曰：師丹傳云：「復免高昌侯宏為庶人。」按功臣表：建平四年，董宏已死；元壽二年，子武坐父為佞邪免；不得至今。丹傳誤也。〕</font></font><font size=4px>

 　　徵師丹詣公車，賜爵關內侯，食故邑。數月，更封丹為義陽侯；</font><font size=4px color="#009090"><font size=4px>〔丹，建平元年罷歸故邑，高樂侯戶邑也。恩澤侯表：義陽侯，國於南陽新野。考異曰：恩澤侯表：「丹，元始三年，二月，癸巳，更為義陽侯。」胡旦因此并發傅太后陵、徙泠褒等事俱著之三年。按外戚傳云：「元始五年，莽發共王母及丁姬冢，改莽之。」馬宮傳：「莽發傅太后陵，追誅前議者；宮凓懼，乃乞骸骨。」公卿表：宮以今年八月壬午免。然則褒等徙合浦及丹封侯，皆在今年明矣。按長曆，二月丙申朔，無癸巳。日月必有誤者。〕</font></font><font size=4px>月餘，薨。

 　　初，哀帝時，馬宮為光祿勳，與丞相、御史雜議傅太后諡曰孝元傅皇后。及莽追誅前議者，宮為莽所厚，獨不及。宮內凓懼，上書言：「臣前議定陶共王母諡，希指雷同，詭經僻說，</font><font size=4px color="#009090"><font size=4px>〔師古曰：詭，違也。〕</font></font><font size=4px>以惑誤主上，為臣不忠。幸蒙洒心自新，</font><font size=4px color="#009090"><font size=4px>〔師古曰：洒，音先禮翻。〕</font></font><font size=4px>誠無顏復望闕庭，無心復居官府，無宜復食國邑。</font><font size=4px color="#009090"><font size=4px>〔宮封扶德侯，邑於琅邪贛榆。復，扶又翻。〕</font></font><font size=4px>願上太師、大司徒、扶德侯印綬，避賢者路。」</font><font size=4px color="#009090"><font size=4px>〔上，時掌翻；下同。〕</font></font><font size=4px>八月，壬午，莽以太后詔賜宮策曰：「四輔之職，為國維綱；三公之任，鼎足承君；不有鮮明固守，無以居位。</font><font size=4px color="#009090"><font size=4px>〔鮮明，猶言精明也。〕</font></font><font size=4px>君言至誠，不敢文過，朕甚多之。</font><font size=4px color="#009090"><font size=4px>〔師古曰：多，猶重也。〕</font></font><font size=4px>不奪君之爵邑，其上太師。大司徒印綬使者，</font><font size=4px color="#009090"><font size=4px>〔上印綬於使者也。〕</font></font><font size=4px>以侯就第。」

 　　莽以皇后有子孫瑞，通子午道，</font><font size=4px color="#009090"><font size=4px>〔張晏曰：時年十四，始有婦人之道也。子，水；午，火也。水以天一為牡，火以地二為牝，故火為水妃，今通子午以協之。案男八月生齒，八歲毀齒，二八十六陽道通，八八六十四陽道絕。女七月生齒，七歲毀齒，二七十四陰道通，七七四十九陰道絕。〕</font></font><font size=4px>從杜陵直絕南山，徑漢中。</font><font size=4px color="#009090"><font size=4px>〔師古曰：子，北方也。午，南方也。言通南北道相當，故謂之子午耳。今京城直南山有谷通梁、漢道者名子午谷，又宜州西界、慶州東界有山名子午嶺，計南北直相當，此則北山是子，南山是午，共為子午道。仲馮曰：史文自以從杜陵徑漢中為子午道耳，顏說非史意也。三秦記：長安正南山名秦嶺，谷名子午，一名樊川，一名御宿。〕</font></font><font size=4px>

 　　泉陵侯劉慶上書</font><font size=4px color="#009090"><font size=4px>〔師古曰：眾陵節侯賢，長沙定王子。本始四年，戴侯真定嗣；二十二年薨。黃龍元年、頃侯慶嗣，此則是也。莽傳及翟義傳並云「泉陵」。地理志，泉陵縣屬零陵郡，而表作「眾陵」，表為誤也。〕</font></font><font size=4px>言，「周成王幼小，</font><span class="h"><font size=4px>【章：甲十六行本「小」作「少」；「少」下有「稱孺子」三字；乙十一行本同；孔本同；張校同。】</font></font><font size=4px>周公居攝。今帝富於春秋，宜令安漢公行天子事，如周公。」群臣皆曰：「宜如慶言。」

 　　時帝春秋益壯，以衛后故，怨不悅。</font><font size=4px color="#009090"><font size=4px>〔謂衛后不得至京師，其族皆死徙，故不悅。〕</font></font><font size=4px>冬，十二月，莽因臘日上椒酒，</font><font size=4px color="#009090"><font size=4px>〔上，時掌翻。〕</font></font><font size=4px>置毒酒中；帝有疾。莽作策，請命於泰畤，願以身代，藏策金縢，置于前殿，敕諸公勿敢言。</font><font size=4px color="#009090"><font size=4px>〔師古曰：詐依周公為武王請命作金縢也。書曰：周公納策金縢之匱中。孔安國曰：為請命之書，藏之於匱，緘之以金，不欲人開之。孔穎達曰：縢，是縛約之名。〕</font></font><font size=4px>丙午，帝崩于未央宮。</font><font size=4px color="#009090"><font size=4px>〔臣瓚曰：帝年九歲即位；即位五年，壽十四〕</font></font><font size=4px>大赦天下。莽令天下吏六百石以上皆服喪三年。奏尊孝成廟曰統宗；孝平廟曰元宗。斂孝平，加元服，</font><font size=4px color="#009090"><font size=4px>〔斂，力贍翻。〕</font></font><font size=4px>莽康陵。</font><font size=4px color="#009090"><font size=4px>〔臣瓚曰：康陵，在長安北六十里。〕</font></font><font size=4px>

 　　班固贊曰：孝平之世，政自莽出，褒善顯功，以自尊盛。觀其文辭，方外百蠻，無思不服，休徵嘉應，頌聲並作；至於變洪見於上，</font><font size=4px color="#009090"><font size=4px>〔見，賢遍翻。〕</font></font><font size=4px>民怨於下，莽亦不能文也。</font><font size=4px color="#009090"><font size=4px>〔如淳曰：不可復文飾也。〕</font></font><font size=4px>

 　　以長樂少府平晏為大司徒。

 　　太后與群臣議立嗣。時元帝世絕，而宣帝曾孫有見王五人，</font><font size=4px color="#009090"><font size=4px>〔王之見 在者五人，淮陽王縯、中山王成都、楚王紆、信都王景、東平王開明也。見，賢遍翻。〕</font></font><font size=4px>列侯四十八人。</font><font size=4px color="#009090"><font size=4px>〔廣戚侯顯、陽興侯寄、陵陽侯嘉、高樂侯修、平邑侯閔、 平纂侯況、合昌侯輔、伊鄉侯開、就鄉侯不害、膠鄉侯武、宜鄉侯恢、昌城侯豐、樂安侯禹、陶鄉侯恢、釐鄉侯褒、昌鄉侯且、新鄉侯鯉、郚鄉侯光、新城侯武、宜 陵侯封、堂鄉侯護，成陵侯由、成陽侯眾、復昌侯休、安陸侯平、梧安侯譽、朝鄉侯充、扶鄉侯普、方城侯宣、當陽侯益、廣城侯疌、春城侯允、呂鄉侯尚、李鄉侯 殷、宛鄉侯隆、壽泉侯承、杏山侯遵、嚴鄉侯信、武平侯璜、陵鄉侯曾、武安侯镓、富陽侯萌、西陽侯偃、桃鄉侯立、栗鄉侯玄成、金鄉侯不害、平通侯且、西安侯 漢、湖鄉侯開、重鄉侯少柏，凡五十人。而廣戚侯顯，孺子之父，栗鄉侯玄成，先已免侯，止四十八人耳。師古曰：疌，音竹二翻。镓，音受。〕</font></font><font size=4px>莽惡其長大，</font><font size=4px color="#009090"><font size=4px>〔惡，烏路翻。長，知兩翻；下同。〕</font></font><font size=4px>曰：「兄弟不得相為後。」乃悉徵宣帝玄孫，選立之。

 　　是月，前煇光謝囂奏武功長孟通浚井得白石，</font><font size=4px color="#009090"><font size=4px>〔武功縣本屬扶風，莽分屬前煇光。師古曰：浚，抒治之也。囂，音許驕翻。浚，音峻。抒，音直呂翻。〕</font></font><font size=4px>上圓下方，有丹書著石，</font><font size=4px color="#009090"><font size=4px>〔師古曰：著，音直略翻。〕</font></font><font size=4px>文曰：「告安漢公莽為皇帝」。符命之起，自此始矣。莽使群公以白太后，太后曰；「此誣罔天下，不可施行！」太保舜謂太后曰：「事已如此，無可柰何；沮之，力不能止。</font><font size=4px color="#009090"><font size=4px>〔沮，慈呂翻。〕</font></font><font size=4px>又莽非敢有他，但欲稱攝以重其權，填服天下耳！」</font><font size=4px color="#009090"><font size=4px>〔師古曰：填，音竹刃翻。〕</font></font><font size=4px>太后心不以為可，然力不能制，乃聽許。舜等即共令太后下詔曰：「孝平皇帝短命而崩，已使有司徵孝宣皇帝玄孫二十三人，差度宜者，</font><font size=4px color="#009090"><font size=4px>〔師古曰：差度，謂擇也。度，音大各翻。〕</font></font><font size=4px>以嗣孝平皇帝之後。玄孫年在襁褓，不得至德君子，孰能安之！安漢公莽，輔政三世，與周公異世同符。今前煇光囂、武功長通上言丹石之符，朕深思厥意，云『為皇帝』者，乃攝行皇帝之事也。其令安漢公居攝踐祚，如周公故事，</font><font size=4px color="#009090"><font size=4px>〔祚，位也。〕</font></font><font size=4px>具禮儀奏！」於是群臣奏言：「太后聖德昭然，深見天意，詔令安漢公居攝。臣請安漢公踐祚，服天子韍冕，背斧依立於戶牖之間，</font><font size=4px color="#009090"><font size=4px>〔背，蒲妹翻。鄭氏曰：斧依，為斧文屏風。師古曰：依，讀曰扆，音於豈翻。〕</font></font><font size=4px>南面朝群臣，聽政事；</font><font size=4px color="#009090"><font size=4px>〔朝，直遙翻；下同。〕</font></font><font size=4px>車服出入警蹕，民臣稱臣妾，皆如天子之制。郊祀天地，宗祀明堂，共祀宗廟，享祭群神，贊曰『假皇帝』，</font><font size=4px color="#009090"><font size=4px>〔師古曰：贊者，謂祭祝之辭。共，音恭。余謂此贊固主於祭祝，若朝會亦有贊者，所謂贊拜、贊謁是也。〕</font></font><font size=4px>民臣謂之『攝皇帝』，自稱曰『予』。平決朝事，</font><font size=4px color="#009090"><font size=4px>〔朝，直遙翻。〕</font></font><font size=4px>常以皇帝之詔稱『制』。以奉順皇天之心，輔翼漢室，保安孝平皇帝之幼嗣，遂寄託之義，</font><font size=4px color="#009090"><font size=4px>〔寄託，謂寄以天下，託以孤幼也。師古曰：遂，成也。〕</font></font><font size=4px>隆治平之化。</font><font size=4px color="#009090"><font size=4px>〔治，直吏翻。〕</font></font><font size=4px>其朝見太皇太后、帝皇后皆復臣節。</font><font size=4px color="#009090"><font size=4px>〔見，賢遍翻。帝皇后，謂平帝后也。復，如字，反也，還也。〕</font></font><font size=4px>自施政教於</font><span class="h"><font size=4px>【章：甲十六行本「於」下有「其」字；乙十一行本同；孔本同。】</font></font><font size=4px>宮家國采，</font><font size=4px color="#009090"><font size=4px>〔宮者，謂以安漢公第為宮也。家者，謂其家也。國者，謂其所封新都國也。采，謂以武功縣為采地，名曰漢光邑也。師古曰：采，官也，以官受地，故謂之采。采，音七在翻。又音七代翻。〕</font></font><font size=4px>如諸侯禮儀故事。」太后詔曰：「可。」

 　　王莽上</font><font size=4px color="#009090"><font size=4px>〔字巨君，孝元竹旺后之弟子也。莽父曼，祖禁。禁，武帝繡衣御史賀之子也。〕</font></font><font size=4px>

 　　居攝元年（丙寅、六）</font><font size=4px color="#009090"><font size=4px>〔莽既攝政，遂改元為居攝。〕</font></font><font size=4px>

 　　春，正月，王莽祀上帝於南郊，又行迎春、大射、養老之禮。</font><font size=4px color="#009090"><font size=4px>〔上無天子，通鑑不得不以王莽繫年。不書假皇帝而直書王莽者，不與其攝也。及其既篡也書莽，不與其篡也。呂后、武后書「太后」，其義亦然。〕</font></font><font size=4px>

 　　三月，己丑，立宣帝玄孫嬰為皇太子，號曰孺子。</font><font size=4px color="#009090"><font size=4px>〔亦因周公輔成王，二叔流言曰，「公將不利於孺子」，而為此號。〕</font></font><font size=4px>嬰，廣戚侯顯之子也。</font><font size=4px color="#009090"><font size=4px>〔楚孝王子勳封廣戚侯，顯則勳之子也。地理志，沛郡有廣戚侯國。〕</font></font><font size=4px>年二歲；託以卜相最吉，立之。</font><font size=4px color="#009090"><font size=4px>〔相，息亮翻。〕</font></font><font size=4px>尊皇后曰皇太后。

 　　以王舜為太傅，左輔甄豐為太阿、右拂，</font><font size=4px color="#009090"><font size=4px>〔師古曰：拂，讀曰弼。〕</font></font><font size=4px>甄邯為太保、後承；又置四少，秩皆二千石。</font><font size=4px color="#009090"><font size=4px>〔四少，少師、少傅、少阿、少保也。少，詩照翻。〕</font></font><font size=4px>

 　　四月，安眾侯劉崇</font><font size=4px color="#009090"><font size=4px>〔師古曰：安眾康侯丹，長沙定王子；崇即丹玄孫之子也，見王子侯表。地理志，安眾，侯國，屬南陽郡，故宛西鄉也。〕</font></font><font size=4px>與相張紹謀曰：「安漢公莽必危劉氏，天下非之，莫敢先舉，此乃宗室之恥也。吾帥宗族為先，海內必和。」</font><font size=4px color="#009090"><font size=4px>〔帥，讀曰率。和，戶臥翻。〕</font></font><font size=4px>紹等從者百餘人遂進攻宛；</font><font size=4px color="#009090"><font size=4px>〔宛，南陽郡治所。宛，於元翻。〕</font></font><font size=4px>不得入而敗。

 　　紹從弟竦與崇族父嘉詣闕自歸；莽赦弗罪。</font><font size=4px color="#009090"><font size=4px>〔從，才用翻。〕</font></font><font size=4px>竦因為嘉作奏，</font><font size=4px color="#009090"><font size=4px>〔為，于偽翻。〕</font></font><font size=4px>稱莽德美，罪狀劉崇：「願為宗室倡始，</font><font size=4px color="#009090"><font size=4px>〔師古曰：倡，音先向翻。〕</font></font><font size=4px>父子兄弟負籠荷鍤，</font><font size=4px color="#009090"><font size=4px>〔師古曰：籠，所以盛土。鍤，譍鍬。荷，下可翻；又音何。〕</font></font><font size=4px>馳之南陽，豬崇宮室，令如古制；</font><font size=4px color="#009090"><font size=4px>〔古者畔逆之國，既伏其罪，則豬其宮室以為汙池。師古曰：豬，謂畜水也。〕</font></font><font size=4px>及崇社宜如亳社，以賜諸侯，用永監戒！」</font><font size=4px color="#009090"><font size=4px>〔武王勝殷，分亳社以班諸侯，四牆其社，覆上棧下，使不得通陰陽之氣，所以著亡國之戒也。〕</font></font><font size=4px>於是莽大說，</font><font size=4px color="#009090"><font size=4px>〔說，讀曰悅。〕</font></font><font size=4px>封嘉為率禮侯，嘉子七人皆賜爵關內侯；後又封竦為淑德侯。長安為之語曰：「欲求封，過張伯松。</font><font size=4px color="#009090"><font size=4px>〔師古曰：伯松，張竦之字。〕</font></font><font size=4px>力戰鬭，不如巧為奏。」自後謀反</font><span class="h"><font size=4px>【章：甲十六行本「反」下有「者」字；乙十一行本同；孔本同；張校同。】</font></font><font size=4px>皆汙池云。</font><font size=4px color="#009090"><font size=4px>〔師古曰：汙，下也，音烏。〕</font></font><font size=4px>

 　　群臣復曰：「劉崇等謀逆者，以莽權輕也；</font><font size=4px color="#009090"><font size=4px>〔復，扶又翻。〕</font></font><font size=4px>宜尊重以填海內。」</font><font size=4px color="#009090"><font size=4px>〔填，竹刃翻。〕</font></font><font size=4px>五月，甲辰，太后詔莽朝見太后稱「假皇帝」。</font><font size=4px color="#009090"><font size=4px>〔朝，直遙翻。見，賢遍翻。〕</font></font><font size=4px>

 　　冬，十月，丙辰朔，日有食之。

 　　十二月，群臣奏請安漢公廬為攝省，府為攝殿，第為攝宮。奏可。</font><font size=4px color="#009090"><font size=4px>〔廬，殿中止宿之舍。府，治事之所。第，所居也。〕</font></font><font size=4px>

 　　是歲，西羌龐恬、傅幡等</font><font size=4px color="#009090"><font size=4px>〔師古曰：幡，音敷元翻。〕</font></font><font size=4px>怨莽奪其地，反攻西海太守程永；永奔走。莽誅永，遣護羌校尉竇況擊之。

 　　二年（丁卯、七）

 　　春，竇況等擊破西羌。

 　　五月，更造貨：</font><font size=4px color="#009090"><font size=4px>〔更，工衡翻。〕</font></font><font size=4px>錯刀，一直五千；契刀，一直五百；大錢，一直五十；</font><font size=4px color="#009090"><font size=4px>〔食貨志：錯刀，以黃 金錯，其文曰「一刀直五千」。契刀，其環如大錢，身形如刀，長二寸，文曰「契刀五百」。大錢徑寸二分，重十二銖，文曰「大錢五十」張晏曰：案今所見契刀、 錯刀，形質如大錢，而肉好輪厚，異於此。大錢形如大刀環矣。契刀，身形圓，不長二寸也；其文左曰「契」，右曰「刀」，無「五百」字也。錯刀，則刻之作字也；以黃金填其文，上曰「一」，下曰「刀」。二刀泉，甚不與志相應也。似札單差錯、文字磨滅故耳。師古曰：張說非也。王莽錢刀，今並尚在，形質及文與志相合，無差錯也。索隱曰：錢，本名泉，以貨之流布如泉。布者，言貨流布。刀，以其利於人也。〕</font></font><font size=4px>與五銖錢並行，民多盜鑄者。禁列侯以下不得挾黃金，輸御府受直；</font><font size=4px color="#009090"><font size=4px>〔百官表：少府有御府令、丞。師古曰：御府，主天子衣服。〕</font></font><font size=4px>然卒不與直。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　東郡太守翟義，方進之子也，</font><font size=4px color="#009090"><font size=4px>〔翟，直格翻。〕</font></font><font size=4px>與姊子上蔡陳豐謀曰：</font><font size=4px color="#009090"><font size=4px>〔地理志，上蔡縣屬汝南郡。〕</font></font><font size=4px>「新都侯攝天子位，號令天下，故擇宗室幼稚者以為孺子，</font><font size=4px color="#009090"><font size=4px>〔故意為之曰故。稚，直利翻。〕</font></font><font size=4px>依託周公輔成王之義，且以觀望，</font><font size=4px color="#009090"><font size=4px>〔師古曰：言漸試天下人心。〕</font></font><font size=4px>必代漢家，其漸可見。方今宗室衰弱，外無強蕃，天下傾首服從，莫能亢扞國難。</font><font size=4px color="#009090"><font size=4px>〔亢，口浪翻；禦也。扞，戶榦翻。難，乃旦翻。〕</font></font><font size=4px>吾幸得備宰相子，身守大郡，父子受漢厚恩，義當為國討賊，以安社稷；</font><font size=4px color="#009090"><font size=4px>〔為，于偽翻。〕</font></font><font size=4px>欲舉兵西，誅不當攝者，選宗室子孫輔而立之。設令時命不成，死國埋名，</font><font size=4px color="#009090"><font size=4px>〔師古曰：埋名，謂身埋而名立。〕</font></font><font size=4px>猶可以不凓於先帝。今欲發之，汝肯從我乎﹖」豐年十八，勇壯，許諾。義遂與東郡都尉劉宇、嚴鄉侯劉信。信弟武平侯劉璜結謀，</font><font size=4px color="#009090"><font size=4px>〔信，璜皆東平煬王雲子。嚴鄉、武平二國，蓋皆在東郡。璜，胡光翻。〕</font></font><font size=4px>以九月都試日斬觀令，</font><font size=4px color="#009090"><font size=4px>〔地理志，觀縣屬東郡，本曰畔觀。應劭曰：夏有觀扈；世祖改為衛公國，以封周後。師古曰：觀，音工喚翻。〕</font></font><font size=4px>因勒其車騎、材官士，募郡中勇敢，部署將帥。信子匡時為東平王，乃并東平兵，立信為天子；義自號大司馬、柱天大將軍；移檄郡國，言「莽鴆殺孝平皇帝，攝天子位，欲絕漢室。今天子已立，共行天罰！」</font><font size=4px color="#009090"><font size=4px>〔師古曰：共，讀曰恭。〕</font></font><font size=4px>郡國皆震。比至山陽，眾十餘萬。</font><font size=4px color="#009090"><font size=4px>〔比，必寐翻。〕</font></font><font size=4px>

 　　莽聞之，惶懼不能食。太皇太后謂左右曰：「人心不相遠也。</font><font size=4px color="#009090"><font size=4px>〔師古曰：言所見者同。〕</font></font><font size=4px>我雖婦人，亦知莽必以此自危。」莽乃拜其黨、親</font><font size=4px color="#009090"><font size=4px>〔孫建、劉宏、竇況，莽之黨也。王邑、王駿、王況、王昌，莽之親也。〕</font></font><font size=4px>輕車將軍、成武侯孫建為奮武將軍，光祿勳、成都侯王邑為虎牙將軍，明義侯王駿為強弩將軍，春王城門校尉王況為震威將軍，</font><font size=4px color="#009090"><font size=4px>〔師古曰：春王，長安城東出北頭第一門也。本名宣平門，莽改名焉。余按漢城門校尉掌十二城門。觀此，則莽改官名，十二城門各置城門校尉。〕</font></font><font size=4px>宗伯、忠孝侯劉宏為奮衝將軍，</font><font size=4px color="#009090"><font size=4px>〔平帝元始四年，莽更名宗正為宗伯。〕</font></font><font size=4px>中少府、建威侯王昌為中堅將軍，</font><font size=4px color="#009090"><font size=4px>〔莽更少府曰共工。此中少府，蓋長樂少府也；以職在宮中，故曰中少府。〕</font></font><font size=4px>中郎將、震羌侯竇況為奮威將軍，凡七人，自擇除關西人為校尉、軍吏，將關東甲卒，發奔命以擊義焉。</font><font size=4px color="#009090"><font size=4px>〔校，戶教翻。將，即亮翻。〕</font></font><font size=4px>復以太僕武讓為積弩將軍，屯函谷關；</font><font size=4px color="#009090"><font size=4px>〔復，扶又翻；下同。〕</font></font><font size=4px>將作大匠蒙鄉侯逯並為橫</font><img src="pic/04.jpg" alt="" width="30" height="30"><font size=4px>將軍，屯武關；</font><font size=4px color="#009090"><font size=4px>〔師古曰：逯，姓也；並，名也。逯，音錄；又音鹿；今東郡有逯姓，二音並得書。本「逯」字，或作「逮」，今河朔有逮姓，自呼音徒戴翻，其義兩通。〕</font></font><font size=4px>羲和、紅休侯劉秀為揚武將軍，屯宛。</font><font size=4px color="#009090"><font size=4px>〔宛，於元翻。〕</font></font><font size=4px>

 　　三輔聞翟義起，自茂陵以西 至汧</font><font size=4px color="#009090"><font size=4px>〔地理志，汧縣屬右扶風，音口堅翻。賢曰：汧故城在隴州汧縣南。〕</font></font><font size=4px>二十三縣，盜賊並發。槐里男子趙朋、霍鴻等自稱將軍，攻燒官寺，殺右輔都尉及斄令， </font><font size=4px color="#009090"><font size=4px>〔地理志，右輔都尉治郿，郿與斄縣皆屬扶風。斄，周后稷所封邑也。師古曰：斄，與邰同，音胎。〕</font></font><font size=4px>相與謀曰：「諸將精兵悉東，京師空，可攻長安！」眾稍多至 十餘萬，火見未央宮前殿。</font><font size=4px color="#009090"><font size=4px>〔見，賢遍翻。〕</font></font><font size=4px>莽復拜衛尉王級為虎賁將軍，</font><font size=4px color="#009090"><font size=4px>〔賁，音奔。〕</font></font><font size=4px>大鴻臚、望鄉侯閻遷為折衝將軍，西擊朋等。以常鄉侯王惲為車騎將軍，屯平樂館；</font><font size=4px color="#009090"><font size=4px>〔樂，音洛。〕</font></font><font size=4px>騎都尉王晏為建威將軍，屯城北；城門校尉趙恢為城門將軍；皆勒兵自備。以太保、後承、承陽侯甄邯為大將軍，</font><font size=4px color="#009090"><font size=4px>〔承陽之承，音烝。〕</font></font><font size=4px>受鉞高廟，領天下兵，左杖節，右把鉞，屯城外。王舜、甄豐晝夜循行殿中。</font><font size=4px color="#009090"><font size=4px>〔行，下孟翻。〕</font></font><font size=4px>

 　　莽日抱孺子禱郊廟，會群臣，稱曰：「昔成王幼，周公攝政，而管、蔡挾祿父以畔。</font><font size=4px color="#009090"><font size=4px>〔師古曰：祿父，紂子也。父，讀曰甫。〕</font></font><font size=4px>今翟義亦挾劉信而作亂。自古大聖猶懼此，況臣莽之斗筲！」</font><font size=4px color="#009090"><font size=4px>〔師古曰：斗筲，諭材器小也。〕</font></font><font size=4px>群臣皆曰：「不遭此變，不章聖德！」冬，十月，甲子，莽依周書作大誥</font><font size=4px color="#009090"><font size=4px>〔師古曰：武王崩，周公相成王，而三監及淮夷叛，周公作大誥。莽自比周公，故依倣其事。〕</font></font><font size=4px>曰：「粵其聞日；</font><font size=4px color="#009090"><font size=4px>〔孟康曰：翟義反書上聞日也。師古曰：粵，發語辭。〕</font></font><font size=4px>宗室之儁有四百人，</font><font size=4px color="#009090"><font size=4px>〔孟康曰：諸劉見在者。〕</font></font><font size=4px>民獻儀九萬夫，</font><font size=4px color="#009090"><font size=4px>〔孟康曰：民之表儀，謂賢者也。〕</font></font><font size=4px>予敬以終於此謀繼嗣圖功。」</font><font size=4px color="#009090"><font size=4px>〔師古曰：我用此宗室之儁及獻儀者，共圖謀國事，終成其功。〕</font></font><font size=4px>遣大夫桓譚等班行諭告天下，以當反位孺子之意。

 　　諸將東至陳留菑，</font><font size=4px color="#009090"><font size=4px>〔孟康曰：菑，故戴國，在梁，後屬陳留，今曰考城。陳留風俗傳曰：菑縣，奏之穀縣也，遭漢兵起，邑多菑年，故改曰菑縣。章帝東巡過縣，詔曰：陳留菑縣，其名不善，其改曰考城。〕</font></font><font size=4px>與翟義會戰，破之，斬劉璜首。莽大喜，復下詔先封車騎都尉孫賢等五十五人皆為列侯，即軍中拜授。因大赦天下。於是吏士精銳攻圍義於圉城，十二月，大破之。義與劉信棄軍亡，至固始界中，捕得義，尸磔陳都市；卒不得信。</font><font size=4px color="#009090"><font size=4px>〔地理志，圉、固始、陳，三縣皆屬淮陽國。賢曰：圉故城在今汴州雍兵縣東南。卒，子恤翻。〕</font></font><font size=4px>

 　　始初元年（戊辰、八）</font><font size=4px color="#009090"><font size=4px>〔是年十一月，莽始改元始初。〕</font></font><font size=4px>

 　　春，地震。大赦天下。

 　　王邑等還京師，西與王級等合擊趙朋、霍鴻。二月，朋等殄滅，諸縣息平。還師振旅，莽乃置酒白虎殿，勞賜將帥。</font><font size=4px color="#009090"><font size=4px>〔勞，力到翻。〕</font></font><font size=4px>詔陳崇治校軍功，第其高下，</font><font size=4px color="#009090"><font size=4px>〔治，直之翻。校，古效翻。〕</font></font><font size=4px>依周制爵五等，以封功臣為侯、伯、子、男，凡三百九十五人，曰「皆以奮怒，東指西擊，羌寇、蠻盜，反虜、逆賊，不得旋踵，應時殄滅，天下咸服」之功封云。其當賜爵關內侯者，更名曰附城，又數百人。</font><font size=4px color="#009090"><font size=4px>〔項安世家說曰：王莽封諸侯，置附城，漢人蓋以城解墉也。古文庸，即墉字，後人加土以別之。不成國者謂之附城，猶今言支郡為屬城也。余按王制，不能五十里者不達於天子，附於諸侯，曰附庸。鄭註曰：小城曰附庸。附庸者，以國事附於大國。正義曰：庸，城也，謂小國之城不能自通，以其國事附於大國，故曰附庸。項說本諸此。更，工衡翻。〕</font></font><font size=4px>莽發翟義父方進及先祖冢在汝南者，燒其棺柩；</font><font size=4px color="#009090"><font size=4px>〔柩，音舊。〕</font></font><font size=4px>夷滅三族，誅及種嗣，</font><font size=4px color="#009090"><font size=4px>〔種，章勇翻。嗣，祥吏翻。〕</font></font><font size=4px>至皆同阬，以棘五毒并葬之。</font><font size=4px color="#009090"><font size=4px>〔如淳曰：五毒，野葛、狼毒之屬。翟方進，本汝南上蔡人。〕</font></font><font size=4px>又取義及趙朋、霍鴻黨眾之尸，聚之通路之旁，濮陽、無鹽、圉、槐里、盩厔凡五所，</font><font size=4px color="#009090"><font size=4px>〔濮陽、無鹽、圉、義黨之尸也。槐里、盩厔，朋、鴻黨之尸也。盩厔，音舟窒。〕</font></font><font size=4px>建表木於其上，</font><font size=4px color="#009090"><font size=4px>〔師古曰：表者，所以標明也。〕</font></font><font size=4px>書曰：「反虜逆賊〈魚畺〉鯢。」</font><font size=4px color="#009090"><font size=4px>〔師古曰：〈魚畺〉鯢，大魚為害者也；以此比敵人之勇桀者。崔豹古今註：鯨，大者長千里，小者數丈，一生數萬子，常以五六月就岸生子，至七八月導從其子還大海中，鼓浪成雷，噴沫成雨，水族驚長，一皆逃匿，莫敢當。其雌曰鯢，大者亦長千里。蓋鯨鯢有力，能驅食小魚，故以喻夫強暴而淩弱者。而導從數萬子，跋扈大海中，亦有渠魁之義。〈魚畺〉，古鯨字，音其京翻。鯢，五奚翻。〕</font></font><font size=4px>義等既敗，莽於是自謂威德日盛，</font><span class="h"><font size=4px>【章：甲十六行本「盛」下有「大獲天人之助」六字；乙十一行本同；孔本同。張校同；退齋校同。】</font></font><font size=4px>遂謀即真之事矣。

 　　群臣復奏：進攝皇帝子安、臨爵為公；</font><font size=4px color="#009090"><font size=4px>〔復，扶又翻；下同。〕</font></font><font size=4px>封兄子光為衍功侯。</font><font size=4px color="#009090"><font size=4px>〔光，莽兄永之子。〕</font></font><font size=4px>是時莽還歸新都國；</font><font size=4px color="#009090"><font size=4px>〔莽既居攝，故還歸新都國。〕</font></font><font size=4px>群臣復白以封莽孫宗為新都侯。</font><font size=4px color="#009090"><font size=4px>〔宗，宇子也。〕</font></font><font size=4px>

 　　九月，莽母功顯君死。莽自以居攝踐阼，奉漢大宗之後，為功顯君緦縗弁而加麻環絰，如天子弔諸侯服。</font><font size=4px color="#009090"><font size=4px>〔周禮，王為諸侯緦縗弁而加環絰，同姓則麻，異姓則葛。師古曰：於弁上加環絰也。謂之環者，言其輕細如環之形。記曰：緦麻十五升去其半，有事其縷，無事其布，曰緦。賈公彥曰：凡五服之絰，皆兩股絞之。言環絰，則與絞絰有異矣。謂以麻為體，又以一股麻為糾而橫纏之，如環然，故謂之環絰。縗，倉回翻。〕</font></font><font size=4px>凡壹弔再會；而令新都侯宗為主，服喪三年云。

 　　司威陳崇</font><font size=4px color="#009090"><font size=4px>〔莽謂司威，司察百官。〕</font></font><font size=4px>奏：莽兄子衍功侯光私報執金吾竇況，令殺人；</font><font size=4px color="#009090"><font size=4px>〔私報者，私屬之也。霍顯曰：少夫幸報我以事。〕</font></font><font size=4px>況為收繫，致其法。</font><font size=4px color="#009090"><font size=4px>〔為，于偽翻。〕</font></font><font size=4px>莽大怒，切責光。光母曰：「汝自視孰與長孫、中孫！」長孫、中孫者，宇及獲之字也。</font><font size=4px color="#009090"><font size=4px>〔獲死見上卷哀帝元壽元年。宇死見上平帝元始三年。師古曰：中，讀曰仲。〕</font></font><font size=4px>遂母子自殺，及況皆死。初，莽以事母、養嫂、撫兄子為名，</font><font size=4px color="#009090"><font size=4px>〔事見三十一卷成帝始元年。〕</font></font><font size=4px>及後悖虐，復以示公義焉。</font><font size=4px color="#009090"><font size=4px>〔服虔曰：不舍光罪為公義。仲馮曰：莽不服母喪，亦以示公義。悖，蒲內翻，又蒲沒翻。〕</font></font><font size=4px>令光子嘉嗣爵為侯。

 　　是歲，廣饒侯劉京言齊郡新井，</font><font size=4px color="#009090"><font size=4px>〔地理志，齊郡有廣饒縣。〕</font></font><font size=4px>車騎將軍千人扈雲言巴郡石牛，</font><font size=4px color="#009090"><font size=4px>〔師古曰：千人，官名，屬車騎將軍。扈，其姓；雲，其名。余按百官表，千人在候、司馬之下。〕</font></font><font size=4px>太保屬臧鴻言扶風雍石；</font><font size=4px color="#009090"><font size=4px>〔漢公府有掾有屬。姓譜：魯孝公之子彄，食采於臧，子孫以為氏。雍縣屬扶風。雍，音於用翻。〕</font></font><font size=4px>莽皆迎受。十一月，甲子，莽奏太后曰：「陛下遇漢十二世三七之総，</font><font size=4px color="#009090"><font size=4px>〔三七二百一十年，漢元至是歲二百一十四年。〕</font></font><font size=4px>承天威命，詔臣莽居攝。廣饒侯劉京上書言：『七月中，齊郡臨淄縣昌興亭長辛當一暮數夢，曰：「吾，天公使也。</font><font size=4px color="#009090"><font size=4px>〔使，疏吏翻。〕</font></font><font size=4px>天公使我告亭長：</font><span class="h"><font size=4px>【章：甲十六行本「長」下有「曰」字；乙十一行本同；孔本同。】</font></font><font size=4px>『攝皇帝當為真。』即不信我，此亭中當有新井。」亭長晨起視亭中，誠有新井，</font><font size=4px color="#009090"><font size=4px>〔師古曰：誠，實也。〕</font></font><font size=4px>入地且百尺。』十一月，壬子，直建冬至，</font><font size=4px color="#009090"><font size=4px>〔師古曰：壬子之日冬至，而其日當建。〕</font></font><font size=4px>巴蜀石牛，戊午，雍石文，皆到于未央宮之前殿。臣與太保安陽侯舜等視，天風起，塵冥，風止，得銅符帛圖於石前，文曰：『天告帝符，獻者封侯，』騎都尉崔發等視說。</font><font size=4px color="#009090"><font size=4px>〔師古曰：視其文而說其意也。〕</font></font><font size=4px>孔子曰：『畏天命，畏大人，畏聖人之言。』</font><font size=4px color="#009090"><font size=4px>〔師古曰：論語所載孔子之言。〕</font></font><font size=4px>臣莽敢不承用！臣請共事神祇、宗廟，</font><font size=4px color="#009090"><font size=4px>〔師古曰：共，讀曰恭。〕</font></font><font size=4px>奏言太皇太后、孝平皇后，皆稱『假皇帝』；其號令天下，天下奏言事，毋言『攝』；以居攝三年為始初元年；</font><font size=4px color="#009090"><font size=4px>〔考異曰：莽傳作「初始」。荀紀及韋莊美嘉號錄、宋庠紀年通譜皆作「始初」。今從之。〕</font></font><font size=4px>漏刻以百二十為度；用應天命。臣莽夙夜養育隆就孺子，</font><font size=4px color="#009090"><font size=4px>〔師古曰：隆，長也。成就之，使其長大也。〕</font></font><font size=4px>令與周之成王比德，宣明太皇太后威德於萬方，期於富而教之。孺子加元服，復子明辟，如周公故事。」</font><font size=4px color="#009090"><font size=4px>〔書洛誥：周公拜手稽首曰：朕復子明辟。孔安國註曰：周公盡禮致敬，言我復還明君之政於子。子，成王也。年二十成人，故必歸政。〕</font></font><font size=4px>奏可。眾庶知其奉符命，指意群公</font><span class="h"><font size=4px>【章：甲十六行本「公」作「臣」；乙十一行本同。】</font></font><font size=4px>博議別奏，以示即真之漸矣。

 　　期門郎張充等六人謀共劫莽，立楚王。</font><font size=4px color="#009090"><font size=4px>〔楚王紆，宣帝之曾孫。〕</font></font><font size=4px>發覺，誅死。

 　　梓潼人哀章</font><font size=4px color="#009090"><font size=4px>〔師古曰：梓潼，廣漢之縣也。潼，音童。哀姓，章名。姓譜曰：哀姓，以諡為氏。余按古人以哀為諡非一，孔子弟子傳有公簒哀，烈士傳有羊角哀，獨不可以為出於其後乎！〕</font></font><font size=4px>學問長安，素無行，好為大言，</font><font size=4px color="#009090"><font size=4px>〔行，下孟翻。好，呼到翻。〕</font></font><font size=4px>見莽居攝，即作銅匱，為兩檢，</font><font size=4px color="#009090"><font size=4px>〔檢，居掩翻。毛晃曰：檢，書檢，印窠封題也。〕</font></font><font size=4px>署其一曰「天帝行璽金匱圖」，其一署曰「赤帝璽某傳予皇</font><span class="h"><font size=4px>【張：「皇」作「黃」。】</font></font><font size=4px>帝金策書」。</font><font size=4px color="#009090"><font size=4px>〔予，讀曰與。〕</font></font><font size=4px>某者，高皇帝名也。書言王莽為真天子，皇太后如天命。圖書皆書莽大臣八人，又取令名王興、王盛，章因自竄姓名，</font><font size=4px color="#009090"><font size=4px>〔師古曰：竄，謂廁著也。〕</font></font><font size=4px>凡十一人，皆置官爵，為輔佐。章聞齊井、石牛事下，</font><font size=4px color="#009090"><font size=4px>〔下，遐稼翻。〕</font></font><font size=4px>即日昏時，衣黃衣，</font><font size=4px color="#009090"><font size=4px>〔時衣，於既翻。〕</font></font><font size=4px>持匱至高廟，以付僕射。</font><font size=4px color="#009090"><font size=4px>〔高廟有令、有僕射。〕</font></font><font size=4px>僕射以聞。戊辰，莽至高廟拜受金匱神禪，</font><font size=4px color="#009090"><font size=4px>〔師古曰：言有神命，使漢禪位於莽也。〕</font></font><font size=4px>御王冠，</font><font size=4px color="#009090"><font size=4px>〔王者之冠也。〕</font></font><font size=4px>謁太后，還坐未央宮前殿，下書曰：「予以不德，託于皇初祖考黃帝之後，皇始祖考虞帝之苗裔，</font><font size=4px color="#009090"><font size=4px>〔詳見下卷。〕</font></font><font size=4px>而太皇太后之末屬。皇天上帝隆顯大佑，成命統序，符契、圖文、金匱策書，神明詔告，屬予以天下兆民。</font><font size=4px color="#009090"><font size=4px>〔師古曰：屬，委付也，音之欲翻。〕</font></font><font size=4px>赤帝漢氏高皇帝之靈，承天命，傳</font><span class="h"><font size=4px>【章：甲十六行本「傳」下有「國」字；乙十一行本同；孔本同。】</font></font><font size=4px>金策之書，予甚祗畏，敢不欽受！以戊辰直定，</font><font size=4px color="#009090"><font size=4px>〔師古曰：以建除之次，其日當定。〕</font></font><font size=4px>御王冠，即真天子位，定有天下之號曰新。</font><font size=4px color="#009090"><font size=4px>〔因新都國以定號也。〕</font></font><font size=4px>其改正朔，易服色，變犧牲，殊徽幟，異器制。</font><font size=4px color="#009090"><font size=4px>〔師古曰：徽幟，通謂旌旗之屬也。幟，音式志翻。〕</font></font><font size=4px>以十二月朔癸酉為始建國元年正月之朔；以雞鳴為時。</font><font size=4px color="#009090"><font size=4px>〔以十二月為正，以丑時為十二時之始也。〕</font></font><font size=4px>服色配德上黃，犧牲應正用白，</font><font size=4px color="#009090"><font size=4px>〔以土繼火，故尚黃。萬物紐牙於丑，其色白，故應正用白。〕</font></font><font size=4px>使節之旄幡皆純黃，其署曰『新使五威節』，以承皇天上帝威命也。」</font><font size=4px color="#009090"><font size=4px>〔使，疏吏翻。〕</font></font><font size=4px>

 　　莽將即真，先奉諸符瑞以白太后，太后大驚。是時以孺子未立，璽臧長樂宮。</font><font size=4px color="#009090"><font size=4px>〔璽，即傳國璽。臧，古藏字通。〕</font></font><font size=4px>及莽即位，請璽，太后不肯授莽。莽使安陽侯舜諭指。舜素謹敕，太后雅愛信之。舜既見太后，太后知其為莽求璽，</font><font size=4px color="#009090"><font size=4px>〔為，于偽翻。〕</font></font><font size=4px>怒罵之曰：「而屬父子宗族，</font><font size=4px color="#009090"><font size=4px>〔師古曰：而，汝也。〕</font></font><font size=4px>蒙漢家力，富貴累世，既無以報，受人孤寄，乘便利時奪取其國，</font><font size=4px color="#009090"><font size=4px>〔師古曰：孤寄，言以孤寄托之。〕</font></font><font size=4px>不復顧恩義。人如此者，狗豬不食其餘，</font><font size=4px color="#009090"><font size=4px>〔師古曰：言惡賤。〕</font></font><font size=4px>天下豈有而兄弟邪！</font><font size=4px color="#009090"><font size=4px>〔言天下無此等人，謂其全無人心也。一曰：言天下將共誅之，不復有兄弟存也。〕</font></font><font size=4px>且若自以金匱符命為新皇帝，</font><font size=4px color="#009090"><font size=4px>〔師古曰：若，亦汝也。〕</font></font><font size=4px>變更正朔、服制，</font><font size=4px color="#009090"><font size=4px>〔更，工衡翻。〕</font></font><font size=4px>亦當自更作璽，傳之萬世，何用此亡國不祥璽為，而欲求之！我漢家老寡婦，旦暮且死，欲與此璽俱葬，終不可得！」太后因涕泣而言，旁側長御以下皆垂涕。</font><font size=4px color="#009090"><font size=4px>〔長御，太后旁側常侍者。〕</font></font><font size=4px>舜亦悲不能自止，良久，乃仰謂太后：「臣等已無可言者。</font><font size=4px color="#009090"><font size=4px>〔師古曰：言不可諫止。〕</font></font><font size=4px>莽必欲得傳國璽，太后寧能終不與邪！」太后聞舜語切，恐莽欲脅之，乃出漢傳國璽投之地，以授舜曰：「我老已死，知</font><span class="h"><font size=4px>【章：甲十六行本「知」作「如」；乙十一行本同。】</font></font><font size=4px>而兄弟今族滅也！」舜既得傳國璽，奏之；莽大說，乃為太后置酒未央宮漸臺，</font><font size=4px color="#009090"><font size=4px>〔說，讀曰悅。為，于偽翻。師古曰：未央殿西南有蒼池，池中有漸臺。黃圖曰：漸，浸也。言為池水所漸。漸，讀曰沾。〕</font></font><font size=4px>大縱眾樂。

 　　莽又欲改太后漢家舊號，易其璽綬，恐不見聽；而莽疏屬王諫欲諂莽，上書言：「皇天廢去漢而命立新室，</font><font size=4px color="#009090"><font size=4px>〔去，羌呂翻。〕</font></font><font size=4px>太皇太后不宜稱尊號，當隨漢廢，以奉天命。」莽以其書白太后，太后曰：「此言是也！」</font><font size=4px color="#009090"><font size=4px>〔師古曰：恚忿之辭也。〕</font></font><font size=4px>莽因曰：「此誖德之臣也，</font><font size=4px color="#009090"><font size=4px>〔師古曰：誖，乖也；音布內翻。〕</font></font><font size=4px>罪當誅！」於是冠軍張永獻符命銅璧文，</font><font size=4px color="#009090"><font size=4px>〔冠軍，屬南陽郡。服虔曰：銅璧，如璧形，以銅為之。冠，古玩翻。〕</font></font><font size=4px>太皇太后當為新室文母太皇太后；莽乃下詔從之。於是鴆殺王諫而封張永為貢符子。

 　　班彪贊曰：三代以來，王公失世，稀不以月寵。及王莽之興，由孝元后歷漢四世為天下母，饗國六十餘載，群小</font><span class="h"><font size=4px>【章：甲十六行本「小」作「弟」；乙十一行本同；退齋校同；張校同，云無註本亦作「小」。】</font></font><font size=4px>世權，更持國柄；</font><font size=4px color="#009090"><font size=4px>〔載，子亥翻。更，工衡翻。〕</font></font><font size=4px>五將、十侯，</font><font size=4px color="#009090"><font size=4px>〔師古曰：五將者，鳳、音、商、根、莽皆為大司馬。十侯者，陽平頃侯禁、禁子敬侯鳳、安成侯崇、平阿侯譚、成都侯商、紅陽侯立，曲陽侯根、高平侯逢時、安陽侯音、新都侯莽也。一曰：鳳嗣禁為侯，不當重數，而十人者，淳于長即其一也。〕</font></font><font size=4px>卒成新都。</font><font size=4px color="#009090"><font size=4px>〔卒，子恤翻。〕</font></font><font size=4px>位號已移於天下，而元后卷卷猶握一璽，</font><font size=4px color="#009090"><font size=4px>〔師古曰：卷，音其圓翻。惓惓，忠謹之意。余謂此云卷卷，猶眷戀也。〕</font></font><font size=4px>不欲以授莽，婦人之仁，悲夫！ 
</font><!--/HTMLBUILERPART0--><font size=4px>