<font size=4px>　　梁紀十九</font><font size=4px color="#009090"><font size=4px>〔上章敦牂（庚午），一年。〕</font></font><font size=4px>

 　　大寶元年（庚午、五五○）

 　　1春，正月，辛亥朔，大赦，改元。

 　　2陳霸先發始興，至大庾嶺，</font><font size=4px color="#009090"><font size=4px>〔大庾嶺，在今南安軍大庾縣西南二十里。吳錄：南野縣有大庾山，自嶺嶠九嶝二里，至嶺下，平行十里，至平亭。〕</font></font><font size=4px>蔡路養將二萬人軍於南野以拒之。</font><font size=4px color="#009090"><font size=4px>〔南野縣，漢屬豫章郡，晉屬南康郡。劉昫曰：唐韶州始興縣，漢南野縣地。宋白曰：虔州之南康大庾嶺，南雄州之始興，皆漢南野縣地。輿地志：今虔州龍南縣，漢南野縣地。將，即亮翻。〕</font></font><font size=4px>路養妻姪蘭陵蕭摩訶，年十三，單騎出戰，無敢當者。杜僧明馬被傷，</font><font size=4px color="#009090"><font size=4px>〔騎，奇寄翻。被，皮義翻。〕</font></font><font size=4px>陳霸先救之，授以所乘馬；僧明上馬復戰，</font><font size=4px color="#009090"><font size=4px>〔上，時掌翻。復，扶又翻。〕</font></font><font size=4px>眾軍因而乘之，路養大敗，脫身走。霸先進軍南康，</font><font size=4px color="#009090"><font size=4px>〔考異曰：太清紀在二月。今從陳帝紀。〕</font></font><font size=4px>湘東王繹承制授霸先明威將軍、交州刺史。

 　　3戊辰，東魏進太原公高洋位丞相、都督中外諸軍、錄尚書事、大行臺、齊郡王。

 　　4庚午，邵陵王綸至江夏，郢州刺史南康王恪郊迎，</font><font size=4px color="#009090"><font size=4px>〔「南康」當作「南平」，參考前後及梁書可見。夏，戶雅翻。〕</font></font><font size=4px>以州讓之，綸不受；乃推綸為假黃鉞，都督中外諸軍事，承制置百官。</font><font size=4px color="#009090"><font size=4px>〔考異曰：太清紀云：「三月，綸逼奪恪州，徙恪於郡廨。」今從梁書、典略。〕</font></font><font size=4px>

 　　5魏楊忠圍安陸，柳仲禮馳歸救之，</font><font size=4px color="#009090"><font size=4px>〔去年仲禮將兵趣襄陽。〕</font></font><font size=4px>諸將恐仲禮至則安陸難下，請急攻之，</font><font size=4px color="#009090"><font size=4px>〔將，即亮翻；下同。〕</font></font><font size=4px>忠曰：「攻守勢殊，未可猝拔；若引日勞師，表裏受敵，非計也。南人多習水軍，不閑野戰，仲禮師在近路，吾出其不意，以奇兵襲之， 彼怠我奮，一舉可克。克仲禮，則安陸不攻自拔，諸城不傳檄定也。」乃選騎二千，銜枚夜進，敗仲禮於鳆頭，</font><font size=4px color="#009090"><font size=4px>〔敗，補邁翻。杜佑曰：鳆，音崇。水所衝曰鳆。考 異曰：太清紀作「潼頭」在去年十二月。今從典略。〕</font></font><font size=4px>獲仲禮及其弟子禮，盡俘其眾。馬岫以安陸，別將王叔以竟陵，皆降於忠。</font><font size=4px color="#009090"><font size=4px>〔降，戶江翻。〕</font></font><font size=4px>於是漢東之地盡入于魏。

 　　6廣陵人來嶷，</font><font size=4px color="#009090"><font size=4px>〔嶷，魚力翻。〕</font></font><font size=4px>說前廣陵太守祖皓曰：「董紹先輕而無謀，</font><font size=4px color="#009090"><font size=4px>〔輕，牽正翻。〕</font></font><font size=4px>人情不附，襲而殺之，此壯士之任也。今欲糾帥義勇，奉戴府君。</font><font size=4px color="#009090"><font size=4px>〔帥，讀曰率；下同。〕</font></font><font size=4px>若其克捷，可立桓、文之勳，必天未悔禍，猶足為梁室忠臣。」皓曰：「此僕所願也。」乃相與糾合勇士，得百餘人。癸酉，襲廣陵，斬南兗州刺史董紹先；據城，馳檄遠近，推前太子舍人蕭籝為刺史，</font><font size=4px color="#009090"><font size=4px>〔籝，彌兗翻。〕</font></font><font size=4px>仍結果魏為援。皓，籝之子；</font><font size=4px color="#009090"><font size=4px>〔祖暅見一百四十七卷武帝天監十二年，諸本作「暅之之子」者，衍一「之」字。暅，古鄧翻。〕</font></font><font size=4px>籝，勃之兄也。乙亥，景遣郭元建帥眾奄至，皓嬰城固守。

 　　7二月，魏楊忠乘勝至石城，</font><font size=4px color="#009090"><font size=4px>〔五代志：竟陵郡長壽縣，後周置石城郡。〕</font></font><font size=4px>欲進逼江陵，湘東王繹遣舍人庾恪說忠曰：「詧來伐叔</font><font size=4px color="#009090"><font size=4px>〔說，式芮翻。來伐事見上卷上年。〕</font></font><font size=4px>而魏助之，何以使天下歸心！」忠遂停湕北。</font><font size=4px color="#009090"><font size=4px>〔湕水之北也。湕，紀偃翻。〕</font></font><font size=4px>繹遣舍人王孝祀等送子方略為質以求和，魏人許之。繹與忠盟曰：「魏以石城為封，梁以安陸為界，請同附庸，并送質子，貿遷有無，</font><font size=4px color="#009090"><font size=4px>〔質，音致。貿，易也；遷，徙也；徙有之無以相貿易。貿，音茂。〕</font></font><font size=4px>永敦鄰睦。」忠乃還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　8宕昌王梁彌定</font><font size=4px color="#009090"><font size=4px>〔宕，徒浪翻。〕</font></font><font size=4px>為其宗人獠甘所襲，彌定奔魏，獠甘自立。羌酋傍乞鐵喹據渠株川，</font><font size=4px color="#009090"><font size=4px>〔獠，魯皓翻。酋，慈秋翻。〕</font></font><font size=4px>與渭州民鄭五醜合諸羌以叛魏。丞相泰使大將軍宇文貴、涼州刺史史寧討之，擒斬鐵喹、五醜。寧別擊獠甘，破之，獠甘將百騎奔生羌鞏廉玉。</font><font size=4px color="#009090"><font size=4px>〔生羌，遠在塞外，不羈屬於魏者。騎，奇寄翻。〕</font></font><font size=4px>寧復納彌定於宕昌，置岷州於渠株川，</font><font size=4px color="#009090"><font size=4px>〔五代志，臨洮郡臨洮縣，西魏置溢樂縣，並置岷州。復，扶又翻。〕</font></font><font size=4px>進擊鞏廉玉，斬獠甘，虜廉玉送長安。

 　　9侯景遣任約、于慶等帥眾二萬攻諸藩。</font><font size=4px color="#009090"><font size=4px>〔諸藩，謂梁之宗室分任藩維者。任，音壬。帥，讀曰率。〕</font></font><font size=4px>

 　　10邵陵王綸欲救河東王譽而兵糧不足，乃致書於湘東王繹曰：「天時、地利，不及人和，</font><font size=4px color="#009090"><font size=4px>〔用孟子之言。〕</font></font><font size=4px>況於手足肱支，豈可相害！今社稷危恥，創巨痛深，</font><font size=4px color="#009090"><font size=4px>〔禮記三年問曰：創巨者其疾久，痛甚者其愈遲。三年者，稱情而立文，所以為至痛極也。斬衰、苴杖、居倚廬、食粥、寢苫、枕塊，所以為至痛飾也。創，初良翻。〕</font></font><font size=4px>唯應剖心嘗膽，泣血枕戈，</font><font size=4px color="#009090"><font size=4px>〔越王句踐臥薪嘗膽，求以報吳。晉劉琨枕戈待旦，志梟逆虜。枕，之任翻。子執親喪，泣血三年。孔穎達曰：說文：哭，哀聲也。泣，無聲出淚也。則無聲謂之泣矣。連言血者，以淚出於目，猶血出於體，故以淚比血。禮記曰：子羔執親之喪，泣血三年。註曰：無聲而血出，是也。〕</font></font><font size=4px>其餘小忿，或宜容貰。</font><font size=4px color="#009090"><font size=4px>〔貰，貸也。〕</font></font><font size=4px>若外難未除，家禍仍構，料今訪古，</font><font size=4px color="#009090"><font size=4px>〔難，乃旦翻。料，音聊。〕</font></font><font size=4px>未或不亡。夫征戰之理，唯求克勝；至於骨肉之戰，愈勝愈酷，捷則非功，敗則有喪，</font><font size=4px color="#009090"><font size=4px>〔喪，息浪翻。〕</font></font><font size=4px>勞兵損義，虧失多矣。侯景之軍所以未窺江外者，</font><font size=4px color="#009090"><font size=4px>〔荊州治江陵，在江北，故曰江外。〕</font></font><font size=4px>良為藩屏盤固，宗鎮強密。</font><font size=4px color="#009090"><font size=4px>〔為，于偽翻。屏，必郢翻。〕</font></font><font size=4px>弟若陷洞庭，</font><font size=4px color="#009090"><font size=4px>〔湘州之地，襟帶洞庭，故謂湘州為洞庭。〕</font></font><font size=4px>不戢兵刃，雍州疑迫，何以自安，必引進魏軍以求形援。</font><font size=4px color="#009090"><font size=4px>〔以綸之昏狂，猶能言及於此，蓋勢有所必至也。戢，阻立翻。雍，於用翻。〕</font></font><font size=4px>弟若不安，家國去矣。必希解湘州之圍，存社稷之計。」繹復書，陳譽過惡不赦，</font><font size=4px color="#009090"><font size=4px>〔言其過大惡極，法所不赦。〕</font></font><font size=4px>且曰：「詧引楊忠來相侵逼，頗遵談笑，用卻秦軍，</font><font size=4px color="#009090"><font size=4px>〔魯仲連談笑而卻秦軍，繹引此以為大言。〕</font></font><font size=4px>曲直有在，不復自陳。</font><font size=4px color="#009090"><font size=4px>〔復，扶又翻。〕</font></font><font size=4px>臨湘旦平，</font><font size=4px color="#009090"><font size=4px>〔臨湘縣自漢以來屬長沙郡，時為州郡治所。隋改臨湘縣曰長沙縣。〕</font></font><font size=4px>暮便即路。」</font><font size=4px color="#009090"><font size=4px>〔即路，就路也。承上文而言，若欲攻襄陽；考之下文，蓋謂討侯景。〕</font></font><font size=4px>綸得書，投之於案，慷慨流涕曰：「天下之事，一至於斯，湘州若敗，吾亡無日矣！」</font><font size=4px color="#009090"><font size=4px>〔綸知繹兵東下，必將圖己，故云然。使在京口之時能思及此，則何亡國喪身之有！古人所以重居安慮危，居寵思畏者也。史為綸北奔張本。〕</font></font><font size=4px>

 　　11侯景遣侯子鑒帥舟師八千，自帥徒兵一萬，</font><font size=4px color="#009090"><font size=4px>〔徒兵，步兵也。帥，讀曰率；下同。〕</font></font><font size=4px>攻廣陵，三日，克之，執祖皓，縛而射之，箭徧體，然後車裂以徇；城中無少長皆埋之於地，馳馬射而殺之。</font><font size=4px color="#009090"><font size=4px>〔射，而亦翻。少，詩照翻。長，知兩翻。考異曰：太清紀曰：「城中數百人，」典略曰：「死者八千人，」今從南史。〕</font></font><font size=4px>以子鑒為南兗州刺史，鎮廣陵。</font><font size=4px color="#009090"><font size=4px>〔廣陵之人既殲矣，子鑒所鎮者空城耳。〕</font></font><font size=4px>景還建康。

 　　12丙戌，以安陸王大春為東揚州刺史。省吳州。</font><font size=4px color="#009090"><font size=4px>〔景置吳州見上卷上年。〕</font></font><font size=4px>

 　　13乙巳，以尚書僕射王克為左僕射。

 　　14庚寅，東魏以尚書令高隆之為太保。

 　　15宣城內史楊白華進據安吳，</font><font size=4px color="#009090"><font size=4px>〔孫吳立安吳縣，屬宣城郡；隋省安吳入涇縣。〕</font></font><font size=4px>侯景遣于子悅帥眾攻之，不克。

 　　16東魏行臺辛術將兵入寇，圍陽平，不克。

 　　17侯景納上女溧陽公主，甚愛之。</font><font size=4px color="#009090"><font size=4px>〔溧，音栗。〕</font></font><font size=4px>三月，甲申，景請上禊宴於樂遊苑，</font><font size=4px color="#009090"><font size=4px>〔禊宴，因祓禊而開宴。禊，胡計翻。樂遊苑，在玄武湖南。〕</font></font><font size=4px>帳飲三日。上還宮，景與公主共據御牀，南面並坐，群臣文武列坐侍宴。

 　　18庚申，東魏進丞相洋爵為齊王。

 　　19臨川內史始興王鳇等擊莊鐵，</font><font size=4px color="#009090"><font size=4px>〔王鳇，始興人；鳇即「毅」字，後人傳寫，變「立」為「鳊」耳。〕</font></font><font size=4px>鄱陽王範遣其將巴西侯瑱救之，</font><font size=4px color="#009090"><font size=4px>〔瑱，他甸翻。〕</font></font><font size=4px>鳇等敗死。

 　　20鄱陽世子嗣與任約戰於三章，約敗走；嗣因徙鎮三章，謂之安樂柵。</font><font size=4px color="#009090"><font size=4px>〔去年鄱陽王範西上，使世子嗣守安樂柵，今移柵三章，亦以安樂名柵。樂，音洛。〕</font></font><font size=4px>

 　　21夏，四月，庚辰朔，湘東王繹以上甲侯韶為長沙王。</font><font size=4px color="#009090"><font size=4px>〔上甲侯韶奔江陵，見上卷上年。按梁書，長沙王懿子淵業嗣封；卒，子孝儼嗣封；又卒，子噔嗣封。噔，懿曾孫也，時在建康。湘東以韶歸之，遂以為長沙王，非禮也。〕</font></font><font size=4px>

 　　22丙午，侯景請上幸西州，上御素輦，侍衛四百餘人，景浴鐵數千，翼衛左右。</font><font size=4px color="#009090"><font size=4px>〔浴鐵者，言鐵甲堅滑，若以水浴之也。〕</font></font><font size=4px>上聞絲竹，悽然泣下，命景起舞；景亦請上起舞。酒闌坐散，</font><font size=4px color="#009090"><font size=4px>〔坐，徂臥翻。〕</font></font><font size=4px>上抱景于牀曰：「我念丞相。」景曰：「陛下如不念臣，臣何得至此！」逮夜乃罷。

 　　時江南連年旱蝗，江、揚尤甚，百姓流亡，相與入山谷、江湖，采草根、木葉，菱芡而食之，</font><font size=4px color="#009090"><font size=4px>〔菱，芰也。芡，巨險翻；說文曰：雞頭也。方言曰：南楚謂之雞頭，北燕謂之蕧，青、徐、淮、泗之間謂之芡。〕</font></font><font size=4px>所在皆盡，死者蔽野。富室無食，皆鳥面鵠形，衣羅綺，懷珠玉，俯伏牀帷，待命聽終。千里絕疴，</font><font size=4px color="#009090"><font size=4px>〔衣，於既翻。疴，與煙同。〕</font></font><font size=4px>人迹罕見，白骨成聚，如丘隴焉。

 　　景性殘酷，於石頭立大確，</font><font size=4px color="#009090"><font size=4px>〔確，都內翻。〕</font></font><font size=4px>有犯法者擣殺之。常戒諸將曰：「破柵平城，當淨殺之，使天下知吾威名。」故諸將每戰勝，專以焚掠為事，斬刈人如草芥，以資戲笑。由是百姓雖死，終不附之。</font><font size=4px color="#009090"><font size=4px>〔史言侯景將敗。〕</font></font><font size=4px>又禁人偶語，犯者刑及外族。</font><font size=4px color="#009090"><font size=4px>〔男子謂舅家為外家，婦人謂父母之家為外家。外族，外家之族。〕</font></font><font size=4px>為其將帥者，悉稱行臺，來降附者，悉稱開府，其親寄隆重者曰左右廂公，勇力兼人者曰庫直都督。</font><font size=4px color="#009090"><font size=4px>〔南史侯景傳作「庫真部督」。誤也。〕</font></font><font size=4px>

 　　23魏封皇子儒為燕王，公為吳王。

 　　24侯景召宋子仙還京口。</font><font size=4px color="#009090"><font size=4px>〔去年宋子仙克東揚州，今召還京口。〕</font></font><font size=4px>

 　　25邵陵王綸在郢州，以聽事為正陽殿，內外齊閤，悉加題署。其部下陵暴軍府，郢州佐莫不怨之。諮議參軍江仲舉，南平王恪之謀主也，說恪圖綸，</font><font size=4px color="#009090"><font size=4px>〔說，式芮翻。〕</font></font><font size=4px>恪驚曰：「若我殺邵陵，寧靜一鎮，荊、益兄弟必皆內喜，</font><font size=4px color="#009090"><font size=4px>〔帝既蒙塵，綸於兄弟之次當立。恪若除綸，則人望歸於荊、益，必當內以為喜。時湘東王繹在荊州，武陵王紀在益州。〕</font></font><font size=4px>海內苦平，則以大義責我矣。且巨逆未梟，</font><font size=4px color="#009090"><font size=4px>〔巨逆，謂侯景。梟，謂梟其首。梟，堅堯翻。〕</font></font><font size=4px>骨肉相殘，自亡之道也。卿且息之。」仲舉不從，部分諸將，</font><font size=4px color="#009090"><font size=4px>〔分，扶問翻。〕</font></font><font size=4px>刻日將發，謀泄，綸壓殺之。恪狼狽往謝，綸曰：「群小所作，非由兄也。兇黨已斃，兄勿深憂！」</font><font size=4px color="#009090"><font size=4px>〔南平王恪，偉之子也，於綸為兄。〕</font></font><font size=4px>

 　　26王僧辯急攻長沙，辛巳，克之。執河東王譽，斬之，傳首江陵，湘東王繹反其首而葬之。</font><font size=4px color="#009090"><font size=4px>〔反其首於長沙，與身俱葬。〕</font></font><font size=4px>初，世子方等之死，</font><font size=4px color="#009090"><font size=4px>〔見上卷上年。〕</font></font><font size=4px>臨蒸周鐵虎功最多，</font><font size=4px color="#009090"><font size=4px>〔吳立臨蒸縣，以縣臨蒸水而名，屬衡陽郡，晉屬湘東郡。酈道元曰：臨蒸即故酃縣，縣即湘東郡。劉昫曰：隋改臨蒸為衡陽縣，今衡州所治衡陽縣是也。衡州志：吳分酃縣立臨蒸縣，俯臨蒸水，其氣如蒸。姚思廉陳書曰：周鐵虎，不知何許人，梁世南渡，事河東王譽，為臨蒸令。如此，則通鑑逸「令」字。〕</font></font><font size=4px>譽委遇甚重。僧辯得鐵虎，令烹之，呼曰：</font><font size=4px color="#009090"><font size=4px>〔呼，火故翻。〕</font></font><font size=4px>「侯景未滅，柰何殺壯士！」僧辯奇其言而釋之，還其麾下。繹以僧辯為左衛將軍，加侍中、鎮西長史。

 　　繹自去歲聞高祖之喪，以長沙未下，故匿之。壬寅，始發喪，刻檀為高祖像，置於百福殿，事之甚謹，動靜必咨焉。繹以為天子制於賊臣，不肯從大寶之號，猶稱太清四年。丙午，繹下令大舉討侯景，移檄遠近。

 　　27鄱陽王範至湓城，以晉熙為晉州，</font><font size=4px color="#009090"><font size=4px>〔晉安帝分廬江郡立晉熙郡。五代志：同安郡懷寧縣舊置晉熙郡。唐以同安郡為舒州。〕</font></font><font size=4px>遣其世子嗣為刺史，江州郡縣多輒改易。</font><font size=4px color="#009090"><font size=4px>〔改易郡縣守令也。〕</font></font><font size=4px>尋陽王大心，政令所行，不出一郡。</font><font size=4px color="#009090"><font size=4px>〔惟尋一郡而已。〕</font></font><font size=4px>大心遣兵擊莊鐵，嗣與鐵素善，請發兵救之，範遣侯瑱帥精甲五千助鐵。</font><font size=4px color="#009090"><font size=4px>〔瑱，他甸翻，又音鎮。帥，讀曰率；下同。〕</font></font><font size=4px>由是二鐵互相猜忌，無復討賊之志。</font><font size=4px color="#009090"><font size=4px>〔復，扶又翻。〕</font></font><font size=4px>大心使徐嗣徽帥眾二千，築壘稽亭以備範，</font><font size=4px color="#009090"><font size=4px>〔據齊書晉安王子懋傳：子懋謀舉兵於江州，宣城王遣裴叔業襲取湓城，子懋先已具船於稽亭渚，聞叔業得湓城，乃據州自衛。則稽亭渚在江州城東也。帥，讀曰率。〕</font></font><font size=4px>市糴不通，範數萬之眾，無所得食，多餓死。範憤恚，疽發於背，五月，乙卯，卒。</font><font size=4px color="#009090"><font size=4px>〔恚，於避翻。考異曰：典略作「己酉」。今從太清紀。〕</font></font><font size=4px>範眾祕不發喪，奉範弟安南恬為主，有眾數千人。

 　　28丙辰，侯景以先思虔為東道大行臺，鎮錢唐。丁巳，以侯子鑒為南兗州刺史。

 　　29東魏齊王洋之為開府也，</font><font size=4px color="#009090"><font size=4px>〔洋為開府，見一百五十七卷武帝大同元年。〕</font></font><font size=4px>勃海高德政為管記，</font><font size=4px color="#009090"><font size=4px>〔管記，即記室參軍之職。〕</font></font><font size=4px>由是親昵，言無不盡。</font><font size=4px color="#009090"><font size=4px>〔昵，尼質翻。〕</font></font><font size=4px>金紫光祿大夫丹楊徐之子、北平太守廣宗宋景業，</font><font size=4px color="#009090"><font size=4px>〔漢、晉以來，中山有北平縣，後魏孝昌中，分置北平郡，屬定州。廣宗縣，漢屬鉅鹿郡，後屬安平國，後魏太和二十一年，分置廣宗郡；時屬司州。〕</font></font><font size=4px>皆善圖讖，</font><font size=4px color="#009090"><font size=4px>〔讖，楚譖翻。〕</font></font><font size=4px>以為太歲在午，當有革命，因德政以白洋，勸之受禪。洋以告婁太妃，太妃曰：「汝父如龍，兄如虎，猶以天位不可妄據，終身北面，汝獨何人，欲行舜、禹之事乎！」洋以告之才，之才曰：「正為不及父兄，</font><font size=4px color="#009090"><font size=4px>〔為，于偽翻。〕</font></font><font size=4px>故宜早升尊位耳。」洋鑄像卜之而成，乃使開府儀同三司段韶問肆州刺史斛律金，金來見洋，固言不可，以宋景業首陳符命，請殺之。洋與諸貴議於太妃前，太妃曰：「吾兒懦直，必無此心，高德政樂禍，教之耳。」</font><font size=4px color="#009090"><font size=4px>〔樂，音洛。〕</font></font><font size=4px>洋以人心不壹，遣高德政如鄴察公卿之意，未還；洋擁兵而東，至平都城，</font><font size=4px color="#009090"><font size=4px>〔九域志：遼州遼山縣有平城鎮。宋白曰：遼州平城縣本漢湟縣地，晉置武鄉縣，此地屬焉。隋開皇十六年，於趙簡子所立平都故城置平城縣。〕</font></font><font size=4px>召諸勳貴議之，莫敢對。長史杜弼曰：「關西，國之勍敵，</font><font size=4px color="#009090"><font size=4px>〔謂宇文氏也。勍，渠京翻。〕</font></font><font size=4px>若受魏禪，恐彼挾天子，自稱義兵而東向，</font><font size=4px color="#009090"><font size=4px>〔此天子，謂西魏主。〕</font></font><font size=4px>王何以待之！」徐之才曰：「今與王爭天下者，彼亦欲為王所為，縱其屈強，</font><font size=4px color="#009090"><font size=4px>〔屈，其勿翻。強，其兩翻。〕</font></font><font size=4px>不過隨我稱帝耳。」弼無以應。高德政至鄴，諷公卿，莫有應者。司馬子如逆洋於遼陽，</font><font size=4px color="#009090"><font size=4px>〔遼陽縣自漢末以來屬樂平郡，隋開皇十一年，改曰遼山縣，我朝為遼州治所。〕</font></font><font size=4px>固言未可。洋欲還，倉丞李集曰：</font><font size=4px color="#009090"><font size=4px>〔北齊之制，太倉及水次諸倉皆有令、丞。北齊紀作「尚書丞李集」。〕</font></font><font size=4px>「王來為何事，而今欲還﹖」</font><font size=4px color="#009090"><font size=4px>〔為，于偽翻。〕</font></font><font size=4px>洋偽使於東門殺之，而別令賜綃十匹，遂還晉陽。自是居常不悅。徐之才、宋景業等日陳陰陽雜占，云宜早受命。高德政亦敦勸不已。洋使術士李密卜之，還大橫，曰：「漢文之卦也。」</font><font size=4px color="#009090"><font size=4px>〔大橫見十三卷漢高后八年。〕</font></font><font size=4px>又使宋景業筮之，遇乾之鼎，</font><font size=4px color="#009090"><font size=4px>〔乾之初九、九五二爻，動變而之鼎。〕</font></font><font size=4px>曰：「乾，君也。鼎，五月卦也。宜以仲夏受禪。或曰：「五月不可入官，犯之，終於其位。」</font><font size=4px color="#009090"><font size=4px>〔陰陽家之說，上官忌正月、五月、九月。〕</font></font><font size=4px>景業曰：「王為天子，無復下期，</font><font size=4px color="#009090"><font size=4px>〔復，扶又翻。〕</font></font><font size=4px>豈得不終於其位乎！」洋大鉋，乃發晉陽。

 　　高德政錄在鄴在諸事，條進於洋，洋令左右陳山提馳驛齎事條，并密書與楊愔。</font><font size=4px color="#009090"><font size=4px>〔愔，於今翻。〕</font></font><font size=4px>是月，山提至鄴，楊愔即召太常卿邢邵議造儀注，祕書監魏收草九錫、禪讓、勸進諸文；</font><font size=4px color="#009090"><font size=4px>〔凡禪代皆奉表三讓，百僚三表勸進而後即位，故令收預草諸文。〕</font></font><font size=4px>引魏宗室諸王入北宮，留於東齋。甲寅，東魏進洋位相國，總百揆，備九錫。洋行至前亭，</font><font size=4px color="#009090"><font size=4px>〔前亭，在晉陽之東，平都城之西。〕</font></font><font size=4px>所乘馬忽倒，意甚惡之，至平都城，不復肯進。</font><font size=4px color="#009090"><font size=4px>〔惡，烏路翻。復，扶又翻。〕</font></font><font size=4px>高德政、徐之才苦請曰：「山提先去，恐其漏泄。」即命司馬子如、杜弼馳驛續入，觀察物情。子如等至鄴，眾人以事勢已決，無敢異言。洋至鄴，召夫</font><font size=4px color="#009090"><font size=4px>〔夫，民夫也。〕</font></font><font size=4px>齎築具集城南。高隆之請曰：「用此何為﹖」洋作色曰：「我自有事，君何問為！欲族滅邪！」隆之謝而退。於是作圜丘，備法物。

 　　丙辰，司空潘樂、侍中張亮、黃門郎趙彥深等求入啟事，東魏孝靜帝在昭陽殿見之。亮曰：「五行遞運，有始有終，</font><font size=4px color="#009090"><font size=4px>〔謂五德之運，以木代水，以火代木，以土代火，以金代土，以水代金也。〕</font></font><font size=4px>齊王聖德欽明，萬方歸仰，願陛下遠法堯、舜。」帝斂容曰：「此事推挹已久，</font><font size=4px color="#009090"><font size=4px>〔推，吐雷翻。挹，遜也。〕</font></font><font size=4px>謹當遜避。」又曰：「若爾，須作制書。」中書郎崔劼、裴讓之曰：</font><font size=4px color="#009090"><font size=4px>〔劼，丘八翻。〕</font></font><font size=4px>「制已作訖。」使侍中楊愔進之。東魏主既署，曰：「居朕何所﹖」愔對曰：「北城別有館宇。」乃下御坐，步就東郎，</font><font size=4px color="#009090"><font size=4px>〔坐，徂臥翻。〕</font></font><font size=4px>詠范蔚宗後漢書贊曰：「獻生不辰，身播國屯，終我四百，永作虞賓。」</font><font size=4px color="#009090"><font size=4px>〔范曄，字蔚宗，作後漢書。此其贊獻帝之辭也。賢註曰：辰，時也。播，遷也。言獻帝生不逢時，身既播遷，國又屯難也。漢有天下四百年而運終。虞賓，謂虞以堯子丹朱為賓。書曰：虞賓在位。蔚，紆勿翻。屯，陟倫翻。〕</font></font><font size=4px>所司請發，</font><font size=4px color="#009090"><font size=4px>〔所司，謂掌禪代事者；請發者，請出宮居別邸也。此實楊愔等使人請之。〕</font></font><font size=4px>帝曰：「古人念遺簪弊履，朕欲與六宮別，可乎﹖」高隆之曰：「今日天下猶陛下之天下，況在六宮。」帝步入，與妃嬪已下別，舉宮皆哭。趙國李嬪誦陳思王詩云：「王其愛玉體，俱享黃髮期。」</font><font size=4px color="#009090"><font size=4px>〔曹植，魏武帝之子，封陳王，諡曰思。嬪，毗賓翻。〕</font></font><font size=4px>直長趙道德以</font><span class="h"><font size=4px>【章：十二行本「以」下有「故犢」二字；乙十一行本同；孔本同；張校同。】</font></font><font size=4px>車一乘侯於東閤，</font><font size=4px color="#009090"><font size=4px>〔直長，官名。凡殿中諸局各有奉御，有直長。趙道德蓋尚乘直長也，亦高氏之私人。東閤，即東閤門。長，竹兩翻。乘，繩證翻。〕</font></font><font size=4px>帝登車，道德超上抱之，</font><font size=4px color="#009090"><font size=4px>〔上，時掌翻。〕</font></font><font size=4px>帝叱之曰：「朕自畏天順人，何物奴敢逼人如此！」道德猶不下。出雲龍門，王公百僚拜辭，高隆之灑泣。遂入北城，居司馬子南宅，</font><font size=4px color="#009090"><font size=4px>〔司馬子如有宅在太原，故謂鄴城之宅為南宅。〕</font></font><font size=4px>遣太尉彭城王韶等奉璽綬，禪位于齊。</font><font size=4px color="#009090"><font size=4px>〔璽，斯氏翻。綬，音受。東魏十六年而亡。考異曰：北齊書、北史高德政傳云：「五月六日，留咸陽王坦等。七日，司馬子如等至鄴。九日，文宣至城南頓。」按後魏書、北史帝紀皆云，「辛亥，王如鄴；甲寅，加九錫；丙辰，魏主遜位；戊午，王即帝位。」典略：「辛亥，王還鄴。」以長曆推之，此月己酉朔，皆不與德政傳日相應。蓋辛亥始自晉陽如鄴，非到鄴之日也。〕</font></font><font size=4px>

 　　戊午，齊王即皇帝位于南郊，</font><font size=4px color="#009090"><font size=4px>〔帝諱洋，字子進，勃海王高歡第二子，澄之母弟也。歡以勃海王贈齊王，洋又進爵齊王；且高氏本勃海人，勃海故齊地也，國遂號曰齊。〕</font></font><font size=4px>大赦，改元天保。自魏敬宗以來，百官絕祿，至是始復給之。</font><font size=4px color="#009090"><font size=4px>〔復，扶又翻。〕</font></font><font size=4px>己未，封東魏主為中山王，待以不臣之禮。追尊齊獻武王為獻武皇帝，廟號太祖，後改為高祖；文襄王為文襄皇帝，廟號世宗。辛酉，尊王太后婁氏為皇太后。乙丑，降魏朝封爵有差，其宣力霸朝</font><font size=4px color="#009090"><font size=4px>〔自高歡起兵以來諸勳貴，皆宣力霸朝者也。朝，直遙翻。〕</font></font><font size=4px>及西南投化者，不在降限。</font><font size=4px color="#009090"><font size=4px>〔謂自關西及江南來投者。〕</font></font><font size=4px>

 　　30文成侯寧起兵於吳，有眾萬人，己巳，進攻吳郡；</font><font size=4px color="#009090"><font size=4px>〔吳郡帶吳縣。寧蓋起兵於吳縣界，進攻吳郡城也。按侯景傳：寧起兵於吳西鄉。去年陸緝推寧據吳郡，宋子仙擊之敗走，今復起兵於西鄉。〕</font></font><font size=4px>行吳郡事侯子榮逆擊，殺之。寧，範之弟也。子榮因縱兵大景郡境。

 　　自晉氏渡江，三吳最為富庶，貢賦商旅，皆出其地。及侯景之亂，掠金帛既盡，乃掠人而食之，或賣於北境，遺民殆盡矣。

 　　是時，唯荊、益所部尚完實，太尉、益州刺史武陵王紀移告征鎮，使世子圓照帥兵三萬受湘東王節度。</font><font size=4px color="#009090"><font size=4px>〔帥，讀曰率。〕</font></font><font size=4px>圓照軍至巴水，</font><font size=4px color="#009090"><font size=4px>〔巴郡巴縣有巴水，水折三迴如巴字。巴郡，唐為渝州。考異曰：南史云：「六月辛酉，紀遣圓照東下。」按六月，己卯朔，無辛酉。典略在五月，或者在五月辛酉歟﹖〕</font></font><font size=4px>繹授以信州刺史，令屯白帝，</font><font size=4px color="#009090"><font size=4px>〔梁置信州於白帝，唐改夔州。〕</font></font><font size=4px>未許東下。

 　　31六月，辛巳，以南郡王大連行揚州事。

 　　32江夏王大款、山陽王大成、宜都王大封自信安間道奔江陵。</font><font size=4px color="#009090"><font size=4px>〔間，古莧翻。〕</font></font><font size=4px>

 　　33齊主封宗室高岳等十人、功臣庫狄干等七人皆為王。</font><font size=4px color="#009090"><font size=4px>〔高岳及隆之、歸彥、思宗、長弼、普子瑗、顯、國、叡、孝緒凡十人。庫狄干、斛律金、賀拔仁、韓軌，可朱渾道元、彭樂、潘相樂凡七人。〕</font></font><font size=4px>癸未，封弟浚為永安王，淹為平陽王，浟為彭城王，演為常山王，渙為上黨王，淯為襄城王，湛為長廣王，湝為任城王，</font><font size=4px color="#009090"><font size=4px>〔浟，以周翻。淯，音育。湝，戶皆翻。〕</font></font><font size=4px>湜為高陽王，濟為博陵王，凝為新平王，潤為馮翊王，洽為漢陽王。

 　　34鄱陽王範既卒，侯瑱往依莊鐵，鐵忌之；瑱不自安，丙戌，詐引鐵謀事，因殺之，自據豫章。

 　　35尋陽王大心遣徐嗣徽夜襲湓城，安南侯恬、裴之橫等擊走之。

 　　36齊主娶趙郡李希宗之女，生子殷及紹德；又納段韶之妹。及將建中宮，高隆之、高德政欲結勳貴之援，乃言「漢婦人不可為天下母，宜更擇美配。」帝不從。丁亥，立李氏為皇后，</font><font size=4px color="#009090"><font size=4px>〔考異曰：典略在五月乙丑。今從北齊帝紀。〕</font></font><font size=4px>以段氏為昭儀，子殷為皇太子。庚寅，以庫狄干為太宰，彭樂為太尉，潘相樂為司徒，司馬子如為司空。辛卯，以清河王岳為司州牧。

 　　37侯景以羊鴉仁為五兵尚書。庚子，鴉仁出奔江西，將赴江陵，至東莞，</font><font size=4px color="#009090"><font size=4px>〔南徐州有東莞郡，不在江西，意者東莞其東關之誤歟﹖〕</font></font><font size=4px>盜疑其懷金，邀殺之。</font><font size=4px color="#009090"><font size=4px>〔考異曰：太清紀在十月。今從梁帝紀、典略。〕</font></font><font size=4px>

 　　38魏人欲令岳陽王詧發哀嗣位，詧辭，不受。丞相泰使榮權冊命詧為梁王，始建臺，置百官。</font><font size=4px color="#009090"><font size=4px>〔詧，字理孫，武帝之孫，昭明太子之第二子。〕</font></font><font size=4px>

 　　39陳霸先脩崎頭古城，徙居之。</font><font size=4px color="#009090"><font size=4px>〔崎，渠希望。曲岸曰崎。九域志：南安軍治大庾縣，古南野也，有南康古城，又有峽頭鎮。〕</font></font><font size=4px>

 　　40初，燕昭成帝奔高麗，</font><font size=4px color="#009090"><font size=4px>〔見一百二十三卷宋文帝元嘉十三年。麗，力知翻。〕</font></font><font size=4px>使其族人馮業以三百人俘海奔宋，因留新會。</font><font size=4px color="#009090"><font size=4px>〔晉恭帝元熙二年，分南海郡立新會郡；隋、唐為新會縣，屬廣州。九域志：新會縣在廣州之西南三百三十里。〕</font></font><font size=4px>自業至孫融，世為羅州刺史，</font><font size=4px color="#009090"><font size=4px>〔五代志：高涼郡石龍縣舊置羅州。我朝為化州治所。〕</font></font><font size=4px>融子寶為高涼太守。</font><font size=4px color="#009090"><font size=4px>〔高涼縣，漢屬合浦郡；獻帝建安二十二年，吳分立高涼郡，梁置高州。〕</font></font><font size=4px>高涼洗氏，</font><font size=4px color="#009090"><font size=4px>〔洗，音銑；丁度集韻：姺，國名，或作「鳋」；姓氏韻纂又音綿。考異曰：典略作「沈氏」。今從隋書。〕</font></font><font size=4px>世為蠻酋，</font><font size=4px color="#009090"><font size=4px>〔酋，慈秋翻。〕</font></font><font size=4px>部落十餘萬家，有女，多籌略，善用兵，諸洞皆服其信義；融聘以為寶婦。融雖累世為方伯，非其土人，號令不行；洗氏約束本宗，使從民禮，每與寶參決辭訟，首領有犯，雖親戚無所縱舍，</font><font size=4px color="#009090"><font size=4px>〔舍，讀曰捨。〕</font></font><font size=4px>由是馮氏始得行其政。

 　　高州刺史李遷仕據大皋口，</font><font size=4px color="#009090"><font size=4px>〔五代志：高涼郡，梁置高州。〕</font></font><font size=4px>遣使召寶，</font><font size=4px color="#009090"><font size=4px>〔使，疏吏翻；下同。〕</font></font><font size=4px>寶欲往，洗氏止之曰：「刺史無故不應召太守，必欲詐君共反耳。」寶曰：「何以知之﹖」洗氏曰：「刺史被召援臺，</font><font size=4px color="#009090"><font size=4px>〔被，皮義翻。〕</font></font><font size=4px>乃稱有疾，鑄兵聚眾而後召君；此必欲質君以發君之兵也，</font><font size=4px color="#009090"><font size=4px>〔質，音致。〕</font></font><font size=4px>願且無往以觀其變。」數日，遷仕果反，遣主帥杜平虜將兵入灨石，城魚梁以逼南康，</font><font size=4px color="#009090"><font size=4px>〔帥，所類翻。魚梁亦地名，近灨石。灨，古暗翻。〕</font></font><font size=4px>霸先使周文育擊之。洗氏謂寶曰：「平虜，驍將也，</font><font size=4px color="#009090"><font size=4px>〔驍，堅堯翻。將，即亮翻；下同。〕</font></font><font size=4px>今入灨石與官軍相拒，勢未得還，遷仕在州，無能為也。君若自往，必有戰鬬，宜遣使卑辭厚禮告之曰：『身未敢出，欲遣婦參。』彼聞之，必獈而無備。</font><font size=4px color="#009090"><font size=4px>〔獈，與喜同。〕</font></font><font size=4px>我將千餘人，步擔雜物，唱言輸賧，</font><font size=4px color="#009090"><font size=4px>〔擔，都甘翻。賧，吐濫翻。〕</font></font><font size=4px>得至柵下，破之必矣。」寶從之。遷仕果不設備，洗氏襲擊，大破之，遷仕走保寧都。</font><font size=4px color="#009090"><font size=4px>〔吳分漢贛縣立陽都縣，晉武太康元年，更名寧都。五代志：南康虔化縣，舊曰寧都。〕</font></font><font size=4px>文育亦擊走平虜，據其城。洗氏與霸先會于灨石，還，謂寶曰：「陳都督非常人也，甚得眾心，必能平賊，君宜厚資之。」

 　　湘東王繹以霸先為豫州刺史，領豫章內史。

 　　41辛丑，裴之橫攻稽亭，徐嗣徽擊走之。

 　　42秋，七月，辛亥，齊立世宗妃元氏為文襄皇后，</font><font size=4px color="#009090"><font size=4px>〔后，東魏孝靜帝女。〕</font></font><font size=4px>宮曰靜德。又封世宗子孝琬為河間王，孝瑜為河南王。乙卯，以尚書令封隆之錄尚書事，尚書左僕射平陽王淹為尚書令。

 　　43辛酉，梁王詧入朝于魏。</font><font size=4px color="#009090"><font size=4px>〔自此魏益厚詧矣。朝，直遙翻。〕</font></font><font size=4px>

 　　44初，東魏遣儀同武威牒雲洛等</font><font size=4px color="#009090"><font size=4px>〔「雲」，當作「云」。牒云，虜複姓。柔然阿那緕之求附於魏也，魏遣牒云具仁往使，牒云之為姓 尚矣。〕</font></font><font size=4px>迎鄱陽世子嗣，使鎮皖城。</font><font size=4px color="#009090"><font size=4px>〔劉昫曰：懷寧、宿松、望江、太湖等縣，皆漢皖縣地。蓋此城即皖縣古城也。皖，戶板翻。〕</font></font><font size=4px>嗣未及行，任約軍至，洛等引 去；嗣遂失援，出戰，敗死。約遂略地至湓城，尋陽王大心遣司馬韋質出戰而敗，帳下猶有戰士千餘人，咸勸大心走保建州；</font><font size=4px color="#009090"><font size=4px>〔後漢汝南郡有苞信縣，江左僑置於弋 陽界。五代志：弋陽郡殷城縣，舊曰苞信，梁置義城郡及建州。帳下勸大心走保之者，便於入濟也。九域志：殷城縣併入固始。〕</font></font><font size=4px>大心不能用，戊辰，以江州降約。先是，大心使太子洗馬韋臧鎮建昌，</font><font size=4px color="#009090"><font size=4px>〔降，戶江翻；下同。先，悉薦翻，洗亦同音。〕</font></font><font size=4px>有甲士五千，聞尋陽不守，欲帥眾奔江陵，帥，讀曰率；下同。〕未發，為麾下所殺。臧，粲之子也。</font><font size=4px color="#009090"><font size=4px>〔太清三年，青塘之戰，韋粲死之。〕</font></font><font size=4px>

 　　45于慶略地至豫章，侯瑱力屈，降之，慶送瑱於建康。景以瑱同姓，待之甚厚，留其妻子及弟為質，</font><font size=4px color="#009090"><font size=4px>〔質，音致。〕</font></font><font size=4px>遣瑱隨慶徇蠡南諸郡，</font><font size=4px color="#009090"><font size=4px>〔蠡南，謂彭蠡湖以南也。〕</font></font><font size=4px>以瑱為湘州刺史。</font><font size=4px color="#009090"><font size=4px>〔考異曰：太清紀在十一月。今從典略。〕</font></font><font size=4px>

 　　46初，巴山人去黃法氀，有勇力，</font><font size=4px color="#009090"><font size=4px>〔五代志：臨川郡崇仁縣，梁置巴山郡。劉昫曰：吳分臨汝為新建縣；梁置巴山郡。鳓，巨俱翻。〕</font></font><font size=4px>侯景之亂，合徒眾保鄉里。太守賀詡下江州，</font><font size=4px color="#009090"><font size=4px>〔自巴山順流赴江州為下。〕</font></font><font size=4px>命法鳓監郡事。</font><font size=4px color="#009090"><font size=4px>〔監，工衡翻。〕</font></font><font size=4px>法鳓屯新淦，于慶自豫章分兵襲新淦，</font><font size=4px color="#009090"><font size=4px>〔新淦縣，漢屬豫章郡；五代志屬廬陵郡。淦，古暗翻。〕</font></font><font size=4px>法鳓敗之。</font><font size=4px color="#009090"><font size=4px>〔敗，補邁翻。〕</font></font><font size=4px>陳霸先使周文育進軍擊慶，法鳓引兵會之。

 　　47邵陵王綸聞任約將至，使司馬蔣思安將精兵五千襲之，約眾潰；思安不設備，約收兵襲之，思安敗走。

 　　48湘東王繹改宜都為宜州，</font><font size=4px color="#009090"><font size=4px>〔沈約曰：劉備分南郡立宜都郡；梁以宜都郡置宜州；隋并宜都入夷陵郡。〕</font></font><font size=4px>以王琳為刺史。

 　　49是月，以南郡王大連為江州刺史。

 　　50魏丞相泰以齊主稱帝，帥諸軍討之。</font><font size=4px color="#009090"><font size=4px>〔帥，讀曰率；下同。〕</font></font><font size=4px>以齊王廓鎮隴右，徵秦州刺史宇文導為大將軍、都督二十三州諸軍事，屯咸陽，鎮關中。

 　　51益州沙門孫天英帥徒數千人夜攻州城，武陵王紀與戰，斬之。

 　　52邵陵王綸大脩鎧仗，將討侯景。湘東王繹惡之，</font><font size=4px color="#009090"><font size=4px>〔惡綸由此兵力益強，將不利於己也。惡，烏路翻。〕</font></font><font size=4px>八月，甲午，遣左衛將軍王僧辯、信州刺史鮑泉等帥舟師一萬東趣江、郢。</font><font size=4px color="#009090"><font size=4px>〔趣，七喻翻。考異曰：典略：「九月戊申朔，繹遣僧辯。」按太清紀事在八月末。今從梁簡文帝紀。〕</font></font><font size=4px>聲言拒任約，且云迎邵陵王還江陵，授以湘州。

 　　53齊主初立，勵精為治。</font><font size=4px color="#009090"><font size=4px>〔治，直吏翻。〕</font></font><font size=4px>趙道德以事屬黎陽太守清河房超，</font><font size=4px color="#009090"><font size=4px>〔屬，之欲翻；下請屬同。守，式又翻。〕</font></font><font size=4px>超不發書，棓殺其使；</font><font size=4px color="#009090"><font size=4px>〔魏收志：孝昌中，分汲郡置黎陽郡，屬司州，治黎陽城。棓，步項翻。使，疏吏翻；下同。〕</font></font><font size=4px>齊主善之，命守宰各設棓以誅屬請之使。久之，都官中郎</font><span class="h"><font size=4px>【張：「中郎」作「郎中」。】</font></font><font size=4px>宋軌奏曰：</font><font size=4px color="#009090"><font size=4px>〔「中郎」當作「郎中」。五代志：都官郎中，掌畿內非違得失事。此齊制也。〕</font></font><font size=4px>「若受使請賕，猶致大戮，身為枉法，何以加罪！」乃罷之。

 　　司都功曹張老上書請定齊律，</font><font size=4px color="#009090"><font size=4px>〔司都功曹，司州之功曹也。時都鄴，以鄴為司州治所。按北齊主或居晉陽，不常居鄴也。〕</font></font><font size=4px>詔右僕射薛琡等取魏麟趾格，更討論損益之。</font><font size=4px color="#009090"><font size=4px>〔麟趾格，見一百五十八卷武帝大同七年。琡，昌六翻。〕</font></font><font size=4px>

 　　齊主簡練六坊之人，每一人必當百人，任其臨陳必死，</font><font size=4px color="#009090"><font size=4px>〔魏、齊之間，六軍宿衛之士，分為六坊。任，保任也。陳，讀曰陣。〕</font></font><font size=4px>然後取之，謂之「百保鮮卑」。</font><font size=4px color="#009090"><font size=4px>〔百保，言其勇可保一人當百人也。高氏以鮮卑創業，當時號為健鬬，故衛士皆用鮮卑，猶今北人謂勇士為霸都魯也。〕</font></font><font size=4px>又簡華人之勇力絕倫者，謂之「勇士」，以備邊要。</font><font size=4px color="#009090"><font size=4px>〔邊要，邊上要害之地。〕</font></font><font size=4px>

 　　始立九等之戶，</font><font size=4px color="#009090"><font size=4px>〔戶有上中下三等，每等又分上中下，是為九等。〕</font></font><font size=4px>富者稅其錢，貧者稅其錢，貧者役其力。

 　　54九月，丁巳，魏軍發長安。</font><font size=4px color="#009090"><font size=4px>〔發長安而東代齊。〕</font></font><font size=4px>

 　　55王僧辯軍至鸚鵡洲，</font><font size=4px color="#009090"><font size=4px>〔鸚鵡洲在江夏江中，昔黃祖使禰衡賦鸚鵡賦於此洲，因以得名，洲之下即黃鵠磯。〕</font></font><font size=4px>郢州司馬劉龍虎等潛送質於僧辯，</font><font size=4px color="#009090"><font size=4px>〔質，音致。〕</font></font><font size=4px>邵陵王綸聞之，遣其子威正侯礩將兵擊之，</font><font size=4px color="#009090"><font size=4px>〔礩，職日翻。〕</font></font><font size=4px>龍虎敗，奔于僧辯。綸以書責僧辯曰：「將軍前年殺人之姪，</font><font size=4px color="#009090"><font size=4px>〔謂殺河東王譽也。〕</font></font><font size=4px>今歲伐人之兄，</font><font size=4px color="#009090"><font size=4px>〔綸於繹兄也。〕</font></font><font size=4px>以此求榮，恐天下不許！」僧辯送書於湘東王繹，繹命進軍。辛酉，綸集其麾下於西園，</font><font size=4px color="#009090"><font size=4px>〔園在郢城西偏，故曰西園。又有東園，在城東東湖上。〕</font></font><font size=4px>涕泣言曰：「我本無他，志在滅賊，湘東常謂與之爭帝，遂爾見伐。今日欲守則交絕糧儲，欲戰則取笑千載，</font><font size=4px color="#009090"><font size=4px>〔載，子亥翻。〕</font></font><font size=4px>不容無事受縛，當於下流避之。」麾下壯士爭請出戰，綸不從，與礩自倉門登舟北出。</font><font size=4px color="#009090"><font size=4px>〔據姚思廉梁書，倉門，郢城北門，帶江阻險。〕</font></font><font size=4px>僧辯入據郢州。繹以南平王恪為尚書令、開府儀同三司，世子方諸為郢州刺史，王僧辯為領軍將軍。

 　　綸遇鎮東將軍裴之高於道，之高之子畿掠其軍器，綸與左右輕舟奔武昌澗飲寺，</font><font size=4px color="#009090"><font size=4px>〔武昌，今壽昌軍是也。〕</font></font><font size=4px>僧法馨匿綸於巖穴之下。綸長史韋質、司馬姜律等聞綸尚存，馳往迎之，說七柵流民以求糧仗。</font><font size=4px color="#009090"><font size=4px>〔時流民於北江州結七柵以相保。說，式芮翻。〕</font></font><font size=4px>綸出營巴水，流民八九千人附之，稍收散卒，屯于齊昌。</font><font size=4px color="#009090"><font size=4px>〔據魏收志：梁武帝置北江州，治鹿城關，領義陽、齊昌、新昌、梁安、齊興、光城郡。五代志：黃州木蘭縣，梁曰梁安郡。又有義陽郡，後齊置湘州，後改曰北江州。則齊昌亦當在木蘭縣界，唐省木蘭入黃岡縣。宋白曰：吳置蘄春郡，晉惠帝改西陽郡，南齊、北齊改西陽為齊昌郡，唐為蘄州。〕</font></font><font size=4px>遣使請和</font><span class="h"><font size=4px>【章：十二行本「和」作「降」；乙一行本同；孔本同。】</font></font><font size=4px>于齊，</font><font size=4px color="#009090"><font size=4px>〔使，疏吏翻。〕</font></font><font size=4px>齊以綸為梁王。

 　　56湘東王繹改封皇子大款為臨川王，大成為桂陽王，大封為汝南王。

 　　57癸亥，魏軍至潼關。

 　　58庚午，齊主如晉陽，命太子殷居涼風堂監國。</font><font size=4px color="#009090"><font size=4px>〔據北史齊樂陵王百年傳：涼風堂在鄴宮玄都苑。監，工銜翻。〕</font></font><font size=4px>

 　　59南郡王中兵參軍張彪等</font><font size=4px color="#009090"><font size=4px>〔南郡王大連之鎮會稽也，以張彪為中兵參軍。〕</font></font><font size=4px>起兵於若邪山，</font><font size=4px color="#009090"><font size=4px>〔若邪山，在今越州東南四十里。〕</font></font><font size=4px>攻破浙東諸縣，有眾數萬。吳郡人陸令公等說太守南海王大臨往依之，</font><font size=4px color="#009090"><font size=4px>〔說，式芮翻。〕</font></font><font size=4px>大臨曰：「彪若成功，不資我力；如其橈敗，</font><font size=4px color="#009090"><font size=4px>〔橈，奴教翻。杜預曰：橈，曲也。勢屈為橈。〕</font></font><font size=4px>以我自解，</font><font size=4px color="#009090"><font size=4px>〔言將歸罪於大臨以自懈於侯景。〕</font></font><font size=4px>不可往也。」

 　　60任約進寇西陽、武昌。初，寧州刺史彭城徐文盛募兵數萬人討侯景，湘東王繹以為秦州刺史，</font><font size=4px color="#009090"><font size=4px>〔五代志：江都郡六合縣，舊置秦郡，後齊置秦州。抑梁已置之歟﹖〕</font></font><font size=4px>使將兵東下，與約遇於武昌。繹以廬陵王應為江州刺史，以文盛為長史行府州事，督諸將拒之。</font><font size=4px color="#009090"><font size=4px>〔將，即亮翻；下同。〕</font></font><font size=4px>應，續之子也。</font><font size=4px color="#009090"><font size=4px>〔廬陵王續，卒於武帝太清元年。〕</font></font><font size=4px>邵陵王綸引齊兵未至，移營馬柵，距西陽八十里，</font><font size=4px color="#009090"><font size=4px>〔西陽，即今黃州黃岡縣，古之邾城也。〕</font></font><font size=4px>任約聞之，遣儀同叱羅子通等將鐵騎二百襲之，</font><font size=4px color="#009090"><font size=4px>〔叱羅，虜複姓。騎，奇寄翻。〕</font></font><font size=4px>綸不為備，策馬亡走。時湘東王繹亦與齊連和，故齊人觀望，不助綸。定州刺史田祖龍迎綸，綸以祖龍為繹所厚，懼為所執，復歸齊昌。</font><font size=4px color="#009090"><font size=4px>〔復，扶又翻。〕</font></font><font size=4px>行至汝南，魏所署汝南城主李素，綸之故吏也，開城納之，</font><font size=4px color="#009090"><font size=4px>〔魏收 志：郢州有汝南郡，治上蔡縣。五代志：竟陵郡舊置郢州，所領有漢東縣，舊曰上蔡。則汝南城即漢東縣城也。又按姚思廉梁書：汝南治安陸重城。宋白曰：晉汝南 郡人流寓夏口，因僑立汝南郡汝南縣於潼口。荊湘記云：金水北岸有汝南舊城是也。〕</font></font><font size=4px>任約遂據西陽、武昌。</font><font size=4px color="#009090"><font size=4px>〔考異曰：梁帝紀在十一月。今從太清紀。〕</font></font><font size=4px>

 　　61裴之高帥子弟部曲千餘人至夏首，</font><font size=4px color="#009090"><font size=4px>〔帥，讀曰率。夏，戶雅翻。〕</font></font><font size=4px>湘東王繹召之，以為新興、永寧二郡太守。</font><font size=4px color="#009090"><font size=4px>〔新興郡置於江陵縣界，永寧郡置於襄陽南漳縣界。〕</font></font><font size=4px>又以南平王恪為武州刺史，鎮武陵。</font><font size=4px color="#009090"><font size=4px>〔武陵，唐為朗州，至我朝改為鼎州。〕</font></font><font size=4px>

 　　62初，邵陵王綸以衡陽王獻為齊州刺史，鎮齊昌，任約擊擒之，送建康，殺之。</font><font size=4px color="#009090"><font size=4px>〔考異曰：梁帝紀在十一月。今從太清紀。〕</font></font><font size=4px>獻，暢之孫也。</font><font size=4px color="#009090"><font size=4px>〔暢，武帝之弟。〕</font></font><font size=4px>

 　　63乙亥，進侯景位相國，封二十郡，為漢王，加殊禮。

 　　64岳陽王詧還襄陽。</font><font size=4px color="#009090"><font size=4px>〔自朝魏而還也。前已書詧梁王矣，今復書詧舊爵，以義例言之，合改正。〕</font></font><font size=4px>

 　　65黎州民攻刺史張賁，賁棄城走。</font><font size=4px color="#009090"><font size=4px>〔五代志：義城郡，梁曰黎州，唐之利州是也。〕</font></font><font size=4px>州民引氐酋北益州刺史楊法琛據黎州，</font><font size=4px color="#009090"><font size=4px>〔魏以武興為東益州，氐王楊氏居之。梁蓋以為北益州。按下卷，楊法琛治平興，則梁置北益州於平興也。酋，慈秋翻。〕</font></font><font size=4px>命王、賈二姓詣武陵王紀請法琛為刺史。紀深責之，囚法琛質子崇顒、崇虎。</font><font size=4px color="#009090"><font size=4px>〔質，音致。顒，魚容翻。〕</font></font><font size=4px>冬，十月，丁丑朔，法琛遣使附魏。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　66己卯，齊主至晉陽宮。</font><font size=4px color="#009090"><font size=4px>〔晉陽宮，齊獻武王所置。唐志：晉陽宮，在北都之西北，宮城周二千五百二十步。都城左汾右晉，潛丘在中，長四千三百二十一步，廣三千一百二十二步，周萬五千一百五十三步。汾東曰東城。〕</font></font><font size=4px>廣武王長弼與并州刺史段韶不協，齊主將如晉陽，長弼言於帝曰：「韶擁強兵在彼，恐不如人意，</font><font size=4px color="#009090"><font size=4px>〔言恐韶為變。〕</font></font><font size=4px>豈可徑往投之！」帝不聽。既至，以長弼語告之，曰：「如君忠誠，人猶有讒，況其餘乎！」長弼，永樂之弟也。</font><font size=4px color="#009090"><font size=4px>〔高永樂不內高昂，使之喪元，長弼又讒段韶，高歡父子為朱刑矣。〕</font></font><font size=4px>乙酉，以特進元韶為尚書左僕射，段韶為右僕射。

 　　67乙未，侯景自加宇大將軍、都督六合諸軍事，以詔文呈上。上驚曰：「將軍乃有宇宙之號乎！」

 　　68立皇子大鈞為西陽王，大威為武寧王，大球為建安王，大昕為義安王，</font><font size=4px color="#009090"><font size=4px>〔蕭子顯齊志，寧蠻府所領有義安郡。〕</font></font><font size=4px>大摯為綏建王，</font><font size=4px color="#009090"><font size=4px>〔沈約志：宋文帝元嘉十三年，立綏建郡於漢南海郡四會縣地。〕</font></font><font size=4px>大圜為樂梁王。</font><font size=4px color="#009090"><font size=4px>〔樂梁，史無所考。此時諸王所封，皆郡名也，當在大同中所分二十餘州，不知處所之數。考異曰：太清紀在十一月十四日。今從梁帝紀。〕</font></font><font size=4px>

 　　69齊東徐州刺史行臺辛術鎮下邳。十一月，侯景徵租入建康，術帥眾渡淮斷之，</font><font size=4px color="#009090"><font size=4px>〔帥，讀曰率。斷，音短。〕</font></font><font size=4px>燒其穀百萬石，遂圍陽平，景行臺郭元建引兵救之。壬戌，術略三千餘家，還下邳。

 　　70武陵王紀帥諸軍發成都，</font><font size=4px color="#009090"><font size=4px>〔考異曰：南史云「十一月壬寅。」按是月壬子朔，無壬寅。〕</font></font><font size=4px>湘東王繹遣使以書止之曰：「蜀人勇悍，易動難安，</font><font size=4px color="#009090"><font size=4px>〔使，疏吏翻。易，弋豉翻。〕</font></font><font size=4px>弟可鎮之，吾自當滅賊。」又別紙曰：「地擬孫、劉，各安境界；情深魯、衛，書信恆通。」</font><font size=4px color="#009090"><font size=4px>〔地擬孫、劉，欲吳、蜀各為一國也；情深魯、衛，謂兄弟也。恆，戶登翻。〕</font></font><font size=4px>

 　　71甲子，南平王恪帥文武拜牋推湘東王繹為相國，總百揆；繹不許。

 　　72魏丞相泰自弘農為橋，濟河，至建州。丙寅，齊主自將出頓東城。</font><font size=4px color="#009090"><font size=4px>〔即晉陽之東城也。將，即亮翻。〕</font></font><font size=4px>泰聞其軍容嚴盛，歎曰：「高歡不死矣！」會久雨，自秋及冬，魏軍畜產多死，乃自蒲阪還。於是河南自洛陽，河北自平陽已東，皆必于齊。</font><font size=4px color="#009090"><font size=4px>〔邊民見魏師無功，齊能自立，心無反側，疆埸遂定。〕</font></font><font size=4px>

 　　73丁卯，徐文盛軍貝磯，任約帥水軍逆戰，</font><font size=4px color="#009090"><font size=4px>〔帥，讀曰率。〕</font></font><font size=4px>文盛大破之，斬叱羅子通、趙威方，仍進軍大舉口。</font><font size=4px color="#009090"><font size=4px>〔水經註：江水東過邾縣南，東逕白虎磯北，又東逕貝磯北，又東逕黎磯北。北岸烽火洲，即舉洲也，北對舉口。舉水出龜頭山，逕梁定州城南，又逕梁司、豫州城東，又南歷齊安郡西，又東南歷赤亭，下分為二 水，南流注于江。〕</font></font><font size=4px>侯景遣宋子仙等將兵二萬助約，</font><font size=4px color="#009090"><font size=4px>〔將，即亮翻。〕</font></font><font size=4px>以約守西陽，久不能進，自出屯晉熙。</font><font size=4px color="#009090"><font size=4px>〔考異曰：典略：「七月，景軍次濡須，使梁仲宣知留 府事。」按典略，「九月，景請梁妃主同宴，」梁帝紀，「十月，乙未，景逼太宗幸西州。」不容七月已在濡須。今因南康王會理事見之。太清紀、梁書、典略，「晉熙」皆作「皖口」，今從南史。〕</font></font><font size=4px>

 　　南康王會理以建康空虛，與太子左衛將軍柳敬禮、西鄉侯勸、東鄉侯籝</font><font size=4px color="#009090"><font size=4px>〔籝，彌兗翻。〕</font></font><font size=4px>謀起兵誅王偉。安樂侯又理出奔長蘆，</font><font size=4px color="#009090"><font size=4px>〔今真州六合縣有長蘆鎮及長蘆寺。淳熙十二年，徙寺於滁口山之東。張舜民曰：長蘆鎮在滁河西南。〕</font></font><font size=4px>集眾得千餘人。建安侯賁、中宿世子子邕知其謀，</font><font size=4px color="#009090"><font size=4px>〔中宿世子，中宿侯之世子也。沈約曰：中宿，漢舊縣，屬南海郡，吳度屬始興郡。〕</font></font><font size=4px>以告偉。偉收會理、敬禮、勸、籝及會理弟祁陽侯通理，俱殺之。</font><font size=4px color="#009090"><font size=4px>〔沈約曰：祁陽縣，吳立，屬零陵郡。考異曰：典略云：「十二月癸未，建安侯賁等告會理，」梁帝紀：「十月壬寅，景害會理。」今從太清紀。〕</font></font><font size=4px>又理為左右所殺。錢塘褚冕，以會理故舊，捶掠千計，</font><font size=4px color="#009090"><font size=4px>〔捶，止藥翻。掠，音亮。〕</font></font><font size=4px>終無異言。會理隔壁謂之曰：「褚郎，卿豈不為我致此，</font><font size=4px color="#009090"><font size=4px>〔為，于偽翻。〕</font></font><font size=4px>卿雖忍死明我，我心實欲殺賊！」冕竟不服，景乃宥之。勸，昺之子；賁，正德之弟子；子邕，憺之孫也。</font><font size=4px color="#009090"><font size=4px>〔昺，音丙。憺，徒敢翻，又徒濫翻。〕</font></font><font size=4px>

 　　帝自即位以來，景防衛甚嚴，外人莫得進見，</font><font size=4px color="#009090"><font size=4px>〔見，賢遍翻。〕</font></font><font size=4px>唯武林侯諮及僕射王克、舍人殷不害，並以文弱得出入臥內，帝與之講論而已。及會理死，克不害懼禍，稍自疏。諮獨不離帝，</font><font size=4px color="#009090"><font size=4px>〔離，力智翻。〕</font></font><font size=4px>朝請無絕；景惡之，使其仇人刁戍刺殺諮於廣莫門外。</font><font size=4px color="#009090"><font size=4px>〔朝，直遙翻。惡，烏路翻。刺，七亦翻。考異曰：太清紀在會理死前。今從南史。〕</font></font><font size=4px>

 　　帝之即位也，景與帝登重雲殿，</font><font size=4px color="#009090"><font size=4px>〔據梁紀，重雲殿在華林園。項安世曰：梁華林園重雲殿前置銅儀。重，直龍翻。〕</font></font><font size=4px>禮佛為誓云：「自今君臣兩無猜貳，臣固不負陛下。陛下亦不得負臣。」及會理謀泄，景疑帝知之，故殺諮。帝自知不久，指所居殿謂殷不害曰：「龐涓當死此下。」

 　　景自帥眾討楊白華于宣城，白華力屈而降，景以其北人，</font><font size=4px color="#009090"><font size=4px>〔楊白華，大眼之子，魏胡太后私幸之，白華懼禍奔梁。帥，讀曰率。華，讀曰花。降，戶江翻。〕</font></font><font size=4px>全之，以為左民尚書，誅其兄子彬以報來亮之怨。</font><font size=4px color="#009090"><font size=4px>〔楊白華殺來亮見上卷太清三年。〕</font></font><font size=4px>

 　　十二月，丙子朔，景封建安侯賁為竟陵王，中宿世子子邕為隨王，仍賜姓侯氏。</font><font size=4px color="#009090"><font size=4px>〔侯景賞其告會理之功也。〕</font></font><font size=4px>

 　　74辛丑，齊主還鄴。</font><font size=4px color="#009090"><font size=4px>〔自晉陽還也。〕</font></font><font size=4px>

 　　75邵陵王綸在汝南，脩城池，集士卒，將圖安陸。魏安州刺史馬祐以告丞相泰，</font><font size=4px color="#009090"><font size=4px>〔五代志：安陸郡，梁置南司州，西魏改曰安州，今為德安府。〕</font></font><font size=4px>泰遣楊忠將萬人救安陸。</font><font size=4px color="#009090"><font size=4px>〔將，即亮翻。〕</font></font><font size=4px>

 　　76武陵王紀遣潼州刺州楊乾運、南梁州刺史譙淹合兵二萬討楊法琛，</font><font size=4px color="#009090"><font size=4px>〔元和郡縣志：梓潼郡，梁置潼州。潼，音同。〕</font></font><font size=4px>法琛發兵據劍閣以拒之。

 　　77侯景還建康。</font><font size=4px color="#009090"><font size=4px>〔自晉熙還也。〕</font></font><font size=4px>

 　　78初，魏敬宗以爾朱榮為柱國大將軍，</font><font size=4px color="#009090"><font size=4px>〔柱國大將軍，魏初官也，世祖以加太尉長孫嵩。〕</font></font><font size=4px>位在丞相上，榮敗，此官遂廢。大統三年，文帝復以丞相泰為之。</font><font size=4px color="#009090"><font size=4px>〔復，扶又翻。〕</font></font><font size=4px>其後功參佐命，望實俱重者，亦居此官，凡八人，曰安定公宇文泰，廣陵王欣，趙郡公李弼，隴西公李虎，內公獨孤信，南陽公趙貴，常山公于謹，彭城公侯莫陳崇，謂之八柱國。泰始籍民之才力者為府兵，身租庸調，一切蠲之，</font><font size=4px color="#009090"><font size=4px>〔唐府兵之法本諸此。凡受田之丁，歲輸粟，謂之租。隨鄉所出，每丁歲輸絹綾絁布鼦麻，非蠶鄉則歲輸銀，謂之調。用人之力，歲二十日，閏加二日，不役者日為絹三尺，謂之庸。調，徒弔翻。〕</font></font><font size=4px>以農隙講閱戰陳，馬畜糧備，六家供之；合為百府，每府一郎將主之， </font><font size=4px color="#009090"><font size=4px>〔將，即亮翻。〕</font></font><font size=4px>分屬二十四軍。泰任總百揆，督中外諸軍；欣以宗室宿望，從容禁闥而已。</font><font size=4px color="#009090"><font size=4px>〔陳，讀曰陣。從，千容翻。〕</font></font><font size=4px>餘六人各督二大將軍，凡十二大將軍， </font><font size=4px color="#009090"><font size=4px>〔廣平王元贊，淮王元育，齊王元廓，章武郡公宇文導，平原郡公侯莫陳順，高陽郡公達奚武，陽平公李遠，范陽公豆盧寧，化政公宇文貴，博陵公賀蘭祥，陳留公 楊忠，武威公王雄，凡十二人，皆使持節大將軍。〕</font></font><font size=4px>每大將軍各統開府二人，開府各領一軍。是後功臣位至柱國大將軍、開府儀同三司、儀同三司者甚眾，率為散官，無所統御，雖有繼掌其事者，聞望皆出諸公之下云。</font><font size=4px color="#009090"><font size=4px>〔散，悉亶翻。聞，音問。〕</font></font><font size=4px>

 　　79齊主命散騎侍郎宋景業造天保曆，行之。</font><font size=4px color="#009090"><font size=4px>〔時齊主命景業謟圖讖，造天保曆，景業奏依握誠圖及元命包，言齊受祿之期，當魏終之紀，得乘三十五以為蔀，應六百七十六以為章。齊主大悅，乃施用之。〕</font></font><font size=4px>
</font><!--/HTMLBUILERPART0--><font size=4px>