<font size=4px>　　汉纪二十三　起屠维大渊献，尽强圉协洽，凡九年。

 　　孝成皇帝上之下

 　　陽朔三年（己亥、前二二）

 　　春，三月，壬戌，隕石東郡八。

 　　夏，六月，潁川鐵官徒申屠聖等百八十人殺長吏，盜庫兵，自稱將軍，經歷九郡。遣丞相長史、御史中丞逐捕，以軍興從事，</font><font size=4px color="#009090"><font size=4px>〔長，知兩翻。師古曰：逐捕之事，須有發興，皆依軍法。〕</font></font><font size=4px>皆伏辜。

 　　秋，王鳳疾，天子數自臨問，</font><font size=4px color="#009090"><font size=4px>〔數，所角翻。〕</font></font><font size=4px>親執其手涕泣曰：「將軍病，如有不可言，</font><font size=4px color="#009090"><font size=4px>〔師古曰：不可言，謂死也，不欲斥言之。〕</font></font><font size=4px>平阿侯譚次將軍矣！」鳳頓首泣曰：「譚等雖與臣至親，行皆奢僭，</font><font size=4px color="#009090"><font size=4px>〔行，下孟翻。〕</font></font><font size=4px>無以率導百姓，不如御史大夫音謹敕，</font><font size=4px color="#009090"><font size=4px>〔敕，整也，正也，固也，理也。〕</font></font><font size=4px>臣敢以死保之！」及鳳且死，上疏謝上，復固薦音自代，</font><font size=4px color="#009090"><font size=4px>〔復，扶又翻。〕</font></font><font size=4px>言譚等五人必不可用；天子然之。初，譚倨，不肯事鳳，</font><font size=4px color="#009090"><font size=4px>〔師古曰：倨，慢也。〕</font></font><font size=4px>而音敬鳳，卑恭如子，故鳳薦之。八月，丁巳，鳳薨。九月，甲子，以王音為大司馬、車騎將軍，而王譚位特進，領城門兵。</font><font size=4px color="#009090"><font size=4px>〔長安十二城門皆有屯兵。〕</font></font><font size=4px>安定太守谷永以譚失職，勸譚辭讓，不受城門職；由是譚、音相與不平。

 　　冬，十一月，丁卯，光祿勳于永為御史大夫。永，定國之子也。

 　　四年（庚子、前二一）

 　　春，二月，赦天下。

 　　夏，四月，雨雪。</font><font size=4px color="#009090"><font size=4px>〔雨，于具翻。〕</font></font><font size=4px>

 　　少府王駿為京兆尹。駿，吉之子也。先是，京兆有趙廣漢、張敞、王尊、王章，至駿，皆有能名，故京師稱曰：「前有趙、張，後有三王。」</font><font size=4px color="#009090"><font size=4px>〔趙廣漢、張敞，宣帝時尹京。三王，皆帝所用。史言尹京者難其材。先，悉薦翻。〕</font></font><font size=4px>

 　　閏月，壬戌、于永卒。

 　　烏孫小昆彌烏就屠死，子拊離代立；</font><font size=4px color="#009090"><font size=4px>〔師古曰：拊，讀與撫同。〕</font></font><font size=4px>為弟日貳所殺。漢遣使者立拊離子安日為小昆彌。日貳亡阻康居；</font><font size=4px color="#009090"><font size=4px>〔亡奔康居，依阻其遠以自全。〕</font></font><font size=4px>安日使貴人姑莫匿等三人詐亡從日貳，刺殺之。</font><font size=4px color="#009090"><font size=4px>〔師古曰：詐畔亡而投之，因得以刺殺。刺，七亦翻。〕</font></font><font size=4px>於是西域諸國上書，願復得前都護段會宗；</font><font size=4px color="#009090"><font size=4px>〔會宗前為西域都護，終更而還。復，扶又翻。〕</font></font><font size=4px>上從之。城郭諸國聞之，皆翕然親附。

 　　谷永奏言：「聖王不以名譽加於實效；御史大夫任重職大，少府宣達於從政，唯陛下留神考察！」上然之。

 　　鴻嘉元年（辛丑，前二〇）

 　　春，正月，癸巳，以薛宣為御史大夫。</font><font size=4px color="#009090"><font size=4px>〔用谷永之言也。〕</font></font><font size=4px>

 　　二月，壬午，上行幸初陵，赦作徒；</font><font size=4px color="#009090"><font size=4px>〔師古曰：徒人之在陵役作者。〕</font></font><font size=4px>以新豐之戲鄉為昌陵縣，</font><font size=4px color="#009090"><font size=4px>〔師古曰：戲水之鄉也。戲，音許宜翻。〕</font></font><font size=4px>奉初陵。

 　　上始為微行，</font><font size=4px color="#009090"><font size=4px>〔張晏曰：出入市里，不復警蹕，若微賤者之所為， 故曰微行。〕</font></font><font size=4px>從期門郎或私奴十餘人，或乘小車，或皆騎，</font><font size=4px color="#009090"><font size=4px>〔騎，奇寄翻。〕</font></font><font size=4px>出入市里郊野，遠至旁縣</font><font size=4px color="#009090"><font size=4px>〔旁縣，諸縣環長安旁者也。〕</font></font><font size=4px>甘泉、長楊、五柞，</font><font size=4px color="#009090"><font size=4px>〔柞，才 各翻。〕</font></font><font size=4px>鬭雞、走馬，常自稱富平侯家人。富平侯者，張安世四世孫放也。放父臨，尚敬武公主，</font><font size=4px color="#009090"><font size=4px>〔文穎曰：公主，成帝姊也。臣瓚曰：敬武公主是元帝姊也。師古 曰：二說皆非也。薛宣傳云：主怒曰：「嫂何以取妹殺之！」既謂元后為嫂，是即元帝妹也。地理志，鉅鹿郡有敬武縣。〕</font></font><font size=4px>生放，放為侍中、中郎將，娶許皇后女弟，當時寵幸無比，故假稱之。

 　　三月，庚戌，張禹以老病罷，以列侯朝朔、望，位特進，見禮如丞相；</font><font size=4px color="#009090"><font size=4px>〔朝，直遙翻。〕</font></font><font size=4px>賞賜前後數千萬。

 　　夏，四月，庚辰，薛宣為丞相，封高陽侯；</font><font size=4px color="#009090"><font size=4px>〔恩澤侯表，高陽侯食邑於東莞。〕</font></font><font size=4px>京兆尹王駿為御史大夫。

 　　王音既以從舅越親用事，小心親職。</font><font size=4px color="#009090"><font size=4px>〔從，才用翻。〕</font></font><font size=4px>上以音自御史大夫入為將軍，</font><font size=4px color="#009090"><font size=4px>〔將軍，中朝官，故曰入，不獲宰相之封，自公孫弘以來，為相者封侯。〕</font></font><font size=4px>六月，乙巳，封音為安陽侯。</font><font size=4px color="#009090"><font size=4px>〔地理志，汝南郡有安陽侯國。〕</font></font><font size=4px>

 　　冬，黃龍見真定。</font><font size=4px color="#009090"><font size=4px>〔見，賢遍翻。〕</font></font><font size=4px>

 　　是歲，匈奴復株累單于死，弟且麋</font><span class="h"><font size=4px>【章十四行本「麋」作「糜」；乙十一行本同；孔本同。】</font></font><font size=4px>胥立，為搜諧若鞮單于；遣子左祝都韓王呴留斯侯入侍，以且莫車為左賢王。</font><font size=4px color="#009090"><font size=4px>〔累，力追翻。單，音蟬。且，子余翻。鞮，丁兮翻。「呴」，漢書作「朐」；師古曰：音許于翻。〕</font></font><font size=4px>

 　　二年（壬寅、前一九）

 　　春，上行幸雲陽、甘泉。</font><font size=4px color="#009090"><font size=4px>〔甘泉宮在雲陽縣。〕</font></font><font size=4px>

 　　三月，博士行大射禮。</font><font size=4px color="#009090"><font size=4px>〔古者天子、諸侯、大夫、士皆有大射之禮。博士所行，士之射禮也。〕</font></font><font size=4px>有飛雉集于庭，歷階登堂而雊；</font><font size=4px color="#009090"><font size=4px>〔師古曰：歷階，謂以次而登也。雊，古豆翻。〕</font></font><font size=4px>後雉又集太常、宗正、丞相、御史大夫、車騎將軍之府，又集未央宮承明殿屋上。車騎將軍音、待詔寵等上言：</font><font size=4px color="#009090"><font size=4px>〔師古曰：以經術待詔，其人名寵，不記姓也。〕</font></font><font size=4px>「天地之氣，以類相應；譴告人君，甚微而著。雉者聽察，先聞雷聲，故月令以紀氣。</font><font size=4px color="#009090"><font size=4px>〔師古曰：謂季冬之月雉雊、雞乳。〕</font></font><font size=4px>經載高宗雊雉之異，以明轉禍為福之驗。</font><font size=4px color="#009090"><font size=4px>〔師古曰：高宗祭成湯，有飛雉升鼎耳而雊，祖己曰：「惟先假王正厥事」。故能攘妖而致百年之壽。〕</font></font><font size=4px>今雉以博士行禮之日</font><span class="h"><font size=4px>【章：乙十一行本「日」下有「大眾聚會，飛集於庭」八字，孔本同；張校同；退齋校同。】</font></font><font size=4px>歷階登堂，萬眾睢睢，</font><font size=4px color="#009090"><font size=4px>〔師古曰：睢睢，仰目視貌，音呼惟翻。〕</font></font><font size=4px>驚怪連日，徑歷三公之府，太常、宗正典宗廟骨肉之官，然後入宮，其宿留告曉人，具備深切；</font><font size=4px color="#009090"><font size=4px>〔師古曰：宿，音先就翻。留，音力救翻。〕</font></font><font size=4px>雖人道相戒，何以過是！」後帝使中常侍鼂閎詔音曰：</font><font size=4px color="#009090"><font size=4px>〔鼂，古朝字。〕</font></font><font size=4px>「聞捕得雉，毛羽頗摧折，類拘執者，得無人為之﹖」</font><font size=4px color="#009090"><font size=4px>〔師古曰：言人放此雉，故欲為變異者。折，而設翻。〕</font></font><font size=4px>音復對曰：「陛下安得亡國之語！不知誰主為佞讇之計，誣亂聖德如此者！左右阿諛甚眾，不待臣音復讇而足。</font><font size=4px color="#009090"><font size=4px>〔復，扶又翻。讇，古諂字。師古曰：足，益也，音子喻翻。足其不足曰足。〕</font></font><font size=4px>公卿以下，保位自守，莫有正言。如令陛下覺寤，懼大禍且至身，深責臣下，繩以聖法，臣音當先誅，豈有以自解哉！今即位十五年，繼嗣不立，日日駕車而出，失行流聞；</font><font size=4px color="#009090"><font size=4px>〔行，所行也。言帝所行多非道，過失流布，聞於遠方也。行，下孟翻。〕</font></font><font size=4px>海內傳之，甚於京師。外有微行之害，內有疾病之憂，皇天數見災異，欲人變更，</font><font size=4px color="#009090"><font size=4px>〔數，所角翻。見，賢遍翻。更，工衡翻；下同。〕</font></font><font size=4px>終已不改。天尚不能感動陛下，臣子何望！獨有極言待死，命在朝暮而已。如有不然，老母安得處所，尚何皇太后之有！高祖天下當以誰屬乎！</font><font size=4px color="#009090"><font size=4px>〔如淳曰：老母，音之老母也，當隨己受罪誅也。又謂己言深切，觸牾人主，積恚而犯必行之誅，不能復顧太后也。師古曰：如說非也。此言總屬於成帝耳。不然者，謂不如所諫而自修改也。老母，即帝之母太后也。言帝不自修改，國家危亡，太后不知處所，高祖天下無所付屬也。屬，音之欲翻。〕</font></font><font size=4px>宜謀於賢智，克己復禮，</font><font size=4px color="#009090"><font size=4px>〔用論語孔子答顏淵之言。〕</font></font><font size=4px>以求天意，繼嗣可立，災變尚可銷也。」

 　　初，元帝儉約，渭陵不復徙民起邑；</font><font size=4px color="#009090"><font size=4px>〔事見二十九卷元帝永光四年。復，扶又翻。〕</font></font><font size=4px>帝起初陵，</font><font size=4px color="#009090"><font size=4px>〔即延陵也。〕</font></font><font size=4px>數年後，樂霸陵曲亭南，更營之。</font><font size=4px color="#009090"><font size=4px>〔即新豐戲鄉之地。關中記：昌陵，在霸城東二十里。樂，音洛。〕</font></font><font size=4px>將作大匠解萬年</font><font size=4px color="#009090"><font size=4px>〔解，戶買翻，姓也。姓譜：自晉唐叔虞食邑於解，今解縣也。晉有解狐、解揚。〕</font></font><font size=4px>使陳湯為奏，請為初陵徙民起邑，欲自以為功，求重賞。湯因自請先徙，冀得美田宅。上從其言，果起昌陵邑。</font><font size=4px color="#009090"><font size=4px>〔為萬年、湯得罪罷昌陵張本。〕</font></font><font size=4px>

 　　夏，徙郡國豪桀貲五百萬以上五千戶于昌陵。

 　　五月，癸未，隕石于杜郵三。

 　　六月，立中山憲王孫雲客為廣德王。</font><font size=4px color="#009090"><font size=4px>〔中山憲王福，靖王勝之玄孫也。地節元年，福薨，子懷王脩嗣。五鳳三年，脩薨，無後。今立雲客。〕</font></font><font size=4px>

 　　是歲，城陽哀王雲薨；無子，國除。</font><font size=4px color="#009090"><font size=4px>〔城陽景王章傳國十世，至雲。〕</font></font><font size=4px>

 　　三年（癸卯、前一八）

 　　夏，四月，赦天下。

 　　大旱。

 　　王氏五侯爭以奢侈相尚。成都侯商嘗病，欲避暑，從上借明光宮。</font><font size=4px color="#009090"><font size=4px>〔師古曰：黃圖云：明光宮，在城內，近桂宮。〕</font></font><font size=4px>後又穿長安城，引內灃水，</font><font size=4px color="#009090"><font size=4px>〔地理志：豐水出鄠縣東南，北流過上林苑，入渭。〕</font></font><font size=4px>注第中大陂以行船，立羽蓋，</font><font size=4px color="#009090"><font size=4px>〔羽蓋，編羽為之。〕</font></font><font size=4px>張周帷，</font><font size=4px color="#009090"><font size=4px>〔周帷，船之四周皆張帷。〕</font></font><font size=4px>楫棹越歌。</font><font size=4px color="#009090"><font size=4px>〔師古曰：楫、棹，皆所以行船也；令執楫棹人為越歌也。楫，謂棹之短者也，今吳、越之人謂之橈，音饒。越歌，為越之歌。〕</font></font><font size=4px>上幸商第，見穿城引水，意恨，內銜之，未言。後微行出，過曲陽侯第，又見園中土山、漸臺，象白虎殿，</font><font size=4px color="#009090"><font size=4px>〔起土山、漸臺，又為室屋象白虎殿也。〕</font></font><font size=4px>於是上怒，以讓車騎將軍音。商、根兄弟欲自黥、劓以謝太后。</font><font size=4px color="#009090"><font size=4px>〔劓，魚器翻，又牛例翻。〕</font></font><font size=4px>上聞之，大怒，乃使尚書責問司隸校尉、京兆尹，知成都侯商等奢僭不軌，藏匿姦猾，皆阿縱，不舉奏正法；二人頓首省戶下。</font><font size=4px color="#009090"><font size=4px>〔司隸校尉察三輔，京兆尹治京邑，而阿縱不舉奏，故責之。省戶，禁門也。〕</font></font><font size=4px>又賜車騎將軍音策書曰：「外家何甘樂禍敗！</font><font size=4px color="#009090"><font size=4px>〔師古曰：言此罪過，並身自為之。余謂言商等奢僭，必將得罪，何乃甘心為之以為樂也！樂，音洛。〕</font></font><font size=4px>而欲自黥、劓，相戮辱於太后前，傷慈母之心，以危亂國家！外家宗族強，上一身寖弱日久，今將一施之，</font><font size=4px color="#009090"><font size=4px>〔師古曰：行刑罰。〕</font></font><font size=4px>君其召諸侯，令待府舍！」</font><font size=4px color="#009090"><font size=4px>〔諸侯，指商、根等。師古曰：令總集音舍待詔命。〕</font></font><font size=4px>是日，詔尚書奏文帝誅將軍薄昭故事。</font><font size=4px color="#009090"><font size=4px>〔見十四卷文帝前十年。〕</font></font><font size=4px>車騎將軍音藉槀請罪，</font><font size=4px color="#009090"><font size=4px>〔師古曰：自坐槀上，言待刑戮也。〕</font></font><font size=4px>商、立、根皆負斧質謝，良久乃已。上特欲恐之，實無意誅也。

 　　秋，八月，乙卯，孝景廟北闕災。

 　　初，許皇后與班倢讛皆有寵於上。上嘗遊後庭，欲與倢讛同輦載，</font><font size=4px color="#009090"><font size=4px>〔倢讛，音接于；下同。〕</font></font><font size=4px>倢讛辭曰：「觀古圖畫，賢聖之君皆</font><span class="h"><font size=4px>【章：十四行本「皆」下有「有」字；乙十一行本同；孔本同。】</font></font><font size=4px>名臣在側，三代末主乃有嬖妾；今欲同輦，得無近之乎！」</font><font size=4px color="#009090"><font size=4px>〔師古曰：嬖，愛也，音必計翻，又卑義翻。近，音巨靳翻。〕</font></font><font size=4px>上善其言而止。太后聞之，喜曰：「古有樊姬，</font><font size=4px color="#009090"><font size=4px>〔張晏曰：楚王好田，樊姬為不食禽獸之肉。按樊姬事楚莊王。〕</font></font><font size=4px>今有班倢讛！」班倢讛進侍者李平得幸，亦為倢讛，賜姓曰衛。

 　　其後，上微行過陽阿主家，</font><font size=4px color="#009090"><font size=4px>〔師古曰：陽阿，平原之縣也。應劭曰：平原漯陰東南五十里，有陽阿鄉，故縣也。考異曰：五行志作「河陽主」，伶玄趙后外傳及荀紀亦作「河陽」。外戚傳顏師古註曰：陽阿，平原之縣也。今俗書「阿」字作「河」，或為「河陽」，皆後人所妄改耳。今從之。〕</font></font><font size=4px>悅歌舞者趙飛燕，</font><font size=4px color="#009090"><font size=4px>〔師古曰：以其體輕，故曰飛燕。〕</font></font><font size=4px>召入宮，大幸；有女弟，復召入，</font><font size=4px color="#009090"><font size=4px>〔復，扶又翻。〕</font></font><font size=4px>姿性尤醲粹，左右見之，皆嘖嘖嗟賞。</font><font size=4px color="#009090"><font size=4px>〔嘖嘖，眾口稱羨而作聲也；音側革翻。〕</font></font><font size=4px>有宣帝時披香博士淖方成在帝後，</font><font size=4px color="#009090"><font size=4px>〔披香博士，後宮女職也。淖，音女教翻，姓也。〕</font></font><font size=4px>唾曰：「此禍水也，滅火必矣！」姊、弟俱為倢 讛，貴傾後宮。許皇后、班倢讛皆失寵。於是趙飛燕譖告許皇后、班倢讛挾媚道，</font><font size=4px color="#009090"><font size=4px>〔婦人挾媚道者，蠱詛他人，求己親媚。〕</font></font><font size=4px>祝詛後宮，詈及主上。</font><font size=4px color="#009090"><font size=4px>〔祝，職救翻。 詛，莊助翻。詈，力智翻。〕</font></font><font size=4px>冬，十一月，甲寅，許后廢處昭臺宮，</font><font size=4px color="#009090"><font size=4px>〔師古曰：宮在上林苑中。處，昌呂翻。〕</font></font><font size=4px>后姊謁</font><span class="h"><font size=4px>【章：乙十一行本「謁」下有「等」字；孔本 同；張校同。】</font></font><font size=4px>皆誅死，親屬歸故郡。</font><font size=4px color="#009090"><font size=4px>〔后姊謁，為平安剛侯夫人。許氏，本山陽人也。〕</font></font><font size=4px>考問班倢讛，倢讛對曰：「妾聞『死生有命，富貴在天。』</font><font size=4px color="#009090"><font size=4px>〔論語載子夏答司馬牛之言。〕</font></font><font size=4px>脩正尚未蒙福，為邪欲以何望！使鬼神有知，不受不臣之愬；</font><font size=4px color="#009090"><font size=4px>〔師古曰：祝詛主上，是不臣也。〕</font></font><font size=4px>如其無知，愬之何益！故不為也。」上善其對，赦之，賜黃金百斤。趙氏姊、弟驕勡，婕讛恐久見危，乃求共養太后於長信宮。</font><font size=4px color="#009090"><font size=4px>〔師古曰：共，音居用翻。養，音弋向翻。宮閣記：長信殿，在長樂宮，太后常居之。〕</font></font><font size=4px>上許焉。

 　　廣漢男子鄭躬等六十餘人攻官寺，篡囚徒，盜庫兵；自稱山君。</font><font size=4px color="#009090"><font size=4px>〔廣漢郡，高帝分蜀郡置，屬益州。師古曰：逆取曰篡。風俗通：寺，司也。諸官府所止皆曰寺。〕</font></font><font size=4px>

 　　四年（甲辰、前一七）

 　　秋，勃海、清河、信都河水湓溢，</font><font size=4px color="#009090"><font size=4px>〔勃海，唐滄、景州。清河，唐貝州。信都，唐冀州。師古曰：湓，湧也；音普頓翻。〕</font></font><font size=4px>灌縣、邑三十一，敗官亭、民舍四萬餘所。</font><font size=4px color="#009090"><font size=4px>〔敗，補邁翻。〕</font></font><font size=4px>平陵李尋</font><span class="h"><font size=4px>【章：乙十一行本「尋」下有「等」字；孔本同。】</font></font><font size=4px>奏言：「議者常欲求索九河故迹而穿之。今因其自決，可且勿塞，以觀水勢；</font><font size=4px color="#009090"><font size=4px>〔索，山客翻。塞，悉則翻；下同。〕</font></font><font size=4px>河欲居之，當稍自成川，跳出沙土。然後順天心而圖之，必有成功，而用財力寡。」於是遂止不塞。朝臣數言百姓可哀，上遣使者處業振贍之。</font><font size=4px color="#009090"><font size=4px>〔師古曰：處業，謂安處之，使得居業。數，所角翻。處昌呂翻。〕</font></font><font size=4px>

 　　廣漢鄭躬黨與寖廣，犯歷四縣，眾且萬人；州郡不能制。冬，以河東都尉趙護為廣漢太守，發郡中及蜀郡合三萬人擊之，或相捕斬除罪；</font><font size=4px color="#009090"><font size=4px>〔師古曰：賊黨相捕斬，赦其本罪。〕</font></font><font size=4px>旬月平。遷護為執金吾，賜黃金百斤。

 　　是歲，平阿安侯王譚薨。上悔廢譚使不輔政而薨也，乃復進成都侯商，</font><font size=4px color="#009090"><font size=4px>〔復，扶又翻。〕</font></font><font size=4px>以特進城門兵，置幕府，得舉吏如將軍。</font><font size=4px color="#009090"><font size=4px>〔漢制，列將軍置幕府，得舉吏。〕</font></font><font size=4px>

 　　魏郡杜鄴時為郎，素善車騎將軍音，見音前與平阿侯有隙，即說音曰：「夫戚而不見殊，孰能無怨！</font><font size=4px color="#009090"><font size=4px>〔師古曰：戚，近也。殊，謂異於疏也。說，輸芮翻。〕</font></font><font size=4px>昔秦伯有千乘之國而不能容其母弟，</font><font size=4px color="#009090"><font size=4px>〔師古曰：秦景公母弟公子鍼有寵於其父桓公。景公立，鍼懼而奔晉。事在昭元年。故經書「秦伯之弟鍼出奔晉」，傳曰：稱弟，罪秦伯也。〕</font></font><font size=4px>春秋譏焉。周、召則不然，</font><font size=4px color="#009090"><font size=4px>〔師古曰：言周公、召公無私怨也。余謂不然者，不為秦伯之為也。召，讀曰邵。〕</font></font><font size=4px>忠以相輔，義以相匡，同己之親，等己之尊，不以聖德獨兼國寵，又不為長專受榮任，分職於陝，並為弼疑，</font><font size=4px color="#009090"><font size=4px>〔師古曰：分職於陝，謂自陝以東周公主之，自陝以西召公主之。陝，即今陝州縣也；音式冉翻。而說者妄云分陝是潁川郟縣，謬矣。弼疑，謂左輔、右弼、前疑、後丞也。余按字書，陝從兩「入」，郟從兩「人」，人自不考耳。為，于偽翻。長，知兩翻。〕</font></font><font size=4px>故內無感恨之隙，</font><font size=4px color="#009090"><font size=4px>〔師古曰：感，音胡闇翻。〕</font></font><font size=4px>外無侵侮之羞，俱享天祐，兩荷高名者，蓋以此也。</font><font size=4px color="#009090"><font size=4px>〔荷，下可翻。〕</font></font><font size=4px>竊見成都侯以特進領城門兵，復有詔得舉吏如五府，</font><font size=4px color="#009090"><font size=4px>〔丞相，御史及車騎、左、右將軍府也。復，扶又翻。〕</font></font><font size=4px>此明詔所欲必寵也。將軍宜承順聖意，加異往時，每事凡議，必與及之。發於至誠，則孰不說諭！」</font><font size=4px color="#009090"><font size=4px>〔師古曰：言皆出於至誠，彼必和說，無憂乖異也。說，讀曰悅。〕</font></font><font size=4px>音甚嘉其言，由是與成都侯商親密。二人皆重鄴。

 　　永始元年（乙巳、前一六）

 　　春，正月，癸丑，太官凌室火。</font><font size=4px color="#009090"><font size=4px>〔師古曰：凌室，藏冰之室。凌，音力證翻，又音陵。〕</font></font><font size=4px>戊午，戾后園南闕火。</font><font size=4px color="#009090"><font size=4px>〔考異曰：五行志及荀紀二「火」皆作「災」，今從漢書。〕</font></font><font size=4px>

 　　上欲立趙倢讛為皇后，皇太后嫌其所出微甚，難之。太后姊子淳于長為侍中，數往來通語東宮；</font><font size=4px color="#009090"><font size=4px>〔數，所角翻。〕</font></font><font size=4px>歲餘，乃得太后指，許之。夏，四月，乙亥，上先封倢讛父臨為成陽侯。</font><font size=4px color="#009090"><font size=4px>〔恩澤侯表，成陽侯食邑於汝南新息。〕</font></font><font size=4px>諫大夫河間劉輔上書，</font><font size=4px color="#009090"><font size=4px>〔漢書：劉輔，河間宗室。〕</font></font><font size=4px>言：「昔武王、周公，承順天地以饗魚、烏之瑞，然猶君臣祗懼，動色相戒。</font><font size=4px color="#009090"><font size=4px>〔今文尚書泰誓曰：白魚入于王舟；有火復于王屋，流為烏。周公曰：「復哉！復哉！」〕</font></font><font size=4px>況於季世，不蒙繼嗣之福，屢受威怒之異者虖！</font><font size=4px color="#009090"><font size=4px>〔威怒，謂皇天降威震怒也。虖，古乎字。〕</font></font><font size=4px>雖夙夜自責，改過易行，</font><font size=4px color="#009090"><font size=4px>〔行，下孟翻。〕</font></font><font size=4px>畏天命，念祖業，妙選有德之世，考卜窈窕之女，</font><font size=4px color="#009090"><font size=4px>〔鄭玄曰：考，猶稽也。師古曰：窈窕，幽閒也。〕</font></font><font size=4px>以承宗廟，順神祇心，塞天下望，</font><font size=4px color="#009090"><font size=4px>〔塞，悉則翻。〕</font></font><font size=4px>子孫之祥猶恐晚暮！今乃觸情縱欲，傾於卑賤之女，欲以母天下，不畏于天，不愧于人，惑莫大焉！里語曰：『腐木不可以為柱；人婢不可以為主。』</font><font size=4px color="#009090"><font size=4px>〔考異曰：劉輔傳云：「腐木不可以為柱；卑人不可以為主。」荀紀「柱」作「珪」，「卑人」作「人婢」。今「柱」從漢書；「人婢」從荀紀。〕</font></font><font size=4px>天人之所不予，必有禍而無福，市道皆共知之，</font><font size=4px color="#009090"><font size=4px>〔師古曰：市道，市中之道也；一曰市人及行於道路者也。予，讀曰與。〕</font></font><font size=4px>朝廷莫肯壹言。臣竊傷心，不敢不盡死！」書奏，上使侍御史收縛輔，繫掖庭祕獄，</font><font size=4px color="#009090"><font size=4px>〔師古曰：漢舊儀：掖庭詔獄，令、丞，宦者為之，主理婦人、女官也。〕</font></font><font size=4px>群臣莫知其故。於是左將軍辛慶忌。右將軍廉褒、光祿勳琅邪師丹、太中大夫谷永</font><font size=4px color="#009090"><font size=4px>〔四人皆中朝官。〕</font></font><font size=4px>俱上書曰：「竊見劉輔前以縣令求見，擢為諫大夫，</font><font size=4px color="#009090"><font size=4px>〔輔以襄賁令上書言得失，召見，擢諫大夫。襄賁，東海縣也。賁，音肥。〕</font></font><font size=4px>此其言必有卓詭切至當聖心者，故得拔至於此；旬月之間，收下祕獄。</font><font size=4px color="#009090"><font size=4px>〔下，遐稼翻。〕</font></font><font size=4px>臣等愚以為輔幸得託公族之親，在諫臣之列，新從下土來，未知朝廷體，獨觸忌諱，不足深過。</font><font size=4px color="#009090"><font size=4px>〔過，猶罪也。〕</font></font><font size=4px>小罪宜隱忍而已，如有大惡，宜暴治理官，與眾共之。</font><font size=4px color="#009090"><font size=4px>〔理官，謂廷尉也。師古曰：令眾人知其罪狀而罰之。暴，顯示也。顯示其罪，使理官治之。〕</font></font><font size=4px>今天心未豫，</font><font size=4px color="#009090"><font size=4px>〔張晏曰：豫，悅豫也。〕</font></font><font size=4px>災異屢降，水旱迭臻，方當隆寬廣問，褒直盡下之時也，而行慘急之誅於諫爭之臣，</font><font size=4px color="#009090"><font size=4px>〔爭，讀曰諍。〕</font></font><font size=4px>震驚群下，失忠直心。假令輔不坐直言，所坐不著，</font><font size=4px color="#009090"><font size=4px>〔師古曰：著，明也。〕</font></font><font size=4px>天下不可戶曉。</font><font size=4px color="#009090"><font size=4px>〔師古曰：言不可家家曉諭之也。〕</font></font><font size=4px>同姓近臣，本以言顯，其於治親養忠之義，</font><font size=4px color="#009090"><font size=4px>〔治，直之翻。〕</font></font><font size=4px>誠不宜幽囚於掖庭獄。公卿以下，見陛下進用輔亟而折傷之暴，人有懼心，精銳銷耎，</font><font size=4px color="#009090"><font size=4px>〔師古曰：人人皆懼也。蘇林曰：耎，弱也。師古曰：耎，音乃亂翻，又乳兗翻。〕</font></font><font size=4px>莫敢盡節正言，非所以昭有虞之聽，</font><font size=4px color="#009090"><font size=4px>〔師古曰：舜有敢諫之鼓，故言有虞之聽也；一曰：謂達四聰也。〕</font></font><font size=4px>廣德美之風！臣等竊深傷之，惟陛下留神省察！」</font><font size=4px color="#009090"><font size=4px>〔省，悉井翻。〕</font></font><font size=4px>上乃徙輔繫共工獄，</font><font size=4px color="#009090"><font size=4px>〔蘇林曰：考工也。師古曰：少府之屬官，亦有詔獄。共，讀與龔同。〕</font></font><font size=4px>減死罪一等，論為鬼薪。</font><font size=4px color="#009090"><font size=4px>〔應劭曰：取薪給宗廟為鬼薪，三歲刑也。〕</font></font><font size=4px>

 　　初，太后兄弟八人，獨弟曼早死，不侯；</font><font size=4px color="#009090"><font size=4px>〔鳳嗣父爵陽平侯。崇安成侯庶弟五人，同日封，謂之五侯。八人之中，獨曼不侯。〕</font></font><font size=4px>太后憐之。曼寡婦渠供養東宮，</font><font size=4px color="#009090"><font size=4px>〔供，居用翻。養，余亮翻。〕</font></font><font size=4px>子莽幼孤，不及等比；</font><font size=4px color="#009090"><font size=4px>〔師古曰：比，音必寐翻；余謂當音毗至翻。〕</font></font><font size=4px>其群兄弟皆將軍、五侯子，乘時侈靡，</font><font size=4px color="#009090"><font size=4px>〔師古曰：乘，因也，因富貴之時。〕</font></font><font size=4px>以輿馬聲色佚游相高。</font><font size=4px color="#009090"><font size=4px>〔師古曰：佚，與逸同。〕</font></font><font size=4px>莽因折節為恭 儉，勤身博學，</font><font size=4px color="#009090"><font size=4px>〔折，而設翻。〕</font></font><font size=4px>被服如儒生；</font><font size=4px color="#009090"><font size=4px>〔師古曰：被，音皮義翻。〕</font></font><font size=4px>事母及寡嫂，養孤兄子，行甚敕備；</font><font size=4px color="#009090"><font size=4px>〔莽兄永早死，有子光。行，下孟翻。〕</font></font><font size=4px>又外交英 俊，內事諸父，曲有禮意。大將軍鳳病，莽侍疾，親嘗藥，</font><font size=4px color="#009090"><font size=4px>〔鄭玄曰：嘗藥，度其所堪。〕</font></font><font size=4px>亂首垢面，不解衣帶連月。鳳且死，以託太后及帝，拜為黃門郎，</font><font size=4px color="#009090"><font size=4px>〔漢舊儀曰：黃門郎，屬黃門令，日暮入對青瑣門拜，名曰夕郎。董巴曰：禁門曰黃闥。〕</font></font><font size=4px>遷射聲校尉。久之，叔父成都侯商上書，願分戶邑以封莽。長樂少府戴崇、</font><font size=4px color="#009090"><font size=4px>〔姓譜：戴，宋戴公之後；一曰：宋滅戴，子孫以國為氏。〕</font></font><font size=4px>侍中金涉、中郎陳湯等皆當世名士，咸為莽言，</font><font size=4px color="#009090"><font size=4px>〔為，于偽翻；下同。〕</font></font><font size=4px>上由是賢莽，太后又數以為言。</font><font size=4px color="#009090"><font size=4px>〔數，所角翻。〕</font></font><font size=4px>五月，乙未，封莽為新都侯，</font><font size=4px color="#009090"><font size=4px>〔莽傳以南陽新野之都鄉為新都侯國。〕</font></font><font size=4px>遷騎都尉、光祿大夫、侍中。宿衛謹敕，爵位益尊，節操愈謙，散輿馬、衣裘振施賓客，</font><font size=4px color="#009090"><font size=4px>〔師古曰：振，舉也。施，式智翻。〕</font></font><font size=4px>家無所餘；收贍名士，交結將、相、卿、大夫甚眾。故在位者更推薦之，</font><font size=4px color="#009090"><font size=4px>〔更，工衡翻。〕</font></font><font size=4px>游者為之談說，虛譽隆洽，傾其諸父矣。</font><font size=4px color="#009090"><font size=4px>〔隆，盛也。洽，漸浹也，周徧也。〕</font></font><font size=4px>敢為激發之行，處之不凓恧。</font><font size=4px color="#009090"><font size=4px>〔師古曰：激，急動。恧，愧也。激，音工歷翻。行，下孟翻。處，昌呂翻。恧，音女六翻。〕</font></font><font size=4px>嘗私買侍婢，昆弟或頗聞知，莽因曰：「後將軍朱子元無子，</font><font size=4px color="#009090"><font size=4px>〔朱博，字子元。〕</font></font><font size=4px>莽聞此兒種宜子。」</font><span class="h"><font size=4px>【章：十四行本「子」下有「為買之」三字；乙十一行本同；孔本同；張校同；退齋校同。】</font></font><font size=4px></font><font size=4px color="#009090"><font size=4px>〔師古曰：此兒，謂所買婢也。種，章勇翻。〕</font></font><font size=4px>即日以婢奉朱博。其匿情求名如此！</font><font size=4px color="#009090"><font size=4px>〔王莽事始此。〕</font></font><font size=4px>

 　　皇后既立，寵少衰；而其女弟絕幸，為昭儀，居昭陽舍，其中庭彤朱而殿上髹漆；</font><font size=4px color="#009090"><font size=4px>〔師古曰：以漆漆物謂之髹，音許求翻，又許昭翻。今關東俗，器物一再著漆者謂之捎漆；捎，即髹聲之轉重耳。「髹」，字或作「摅」，音義亦與髹同。今關西俗云黑髹盤、朱髹盤，其音如此。兩義並通。毛晃曰：髹，赤黑漆。〕</font></font><font size=4px>切皆銅沓，黃金塗；</font><font size=4px color="#009090"><font size=4px>〔師古曰：切，門限也；音千結翻。沓，冒其頭也。塗以金，塗銅上也。沓，音他合翻。〕</font></font><font size=4px>白玉階；</font><font size=4px color="#009090"><font size=4px>〔師古曰：階，所由升殿陛也。〕</font></font><font size=4px>壁帶往往為黃金釭，函藍田璧、明珠、翠羽飾之；</font><font size=4px color="#009090"><font size=4px>〔服虔曰：釭，壁中之橫帶也。晉灼曰：以金環飾之也。師古曰：壁帶，壁之橫木露出如帶者也，於壁帶之中往往以金為釭，若車釭之形也。其釭中，著玉璧、明珠、翠羽耳。藍田，山名，出美玉。釭，音工；流俗讀之音江，非也。〕</font></font><font size=4px>自後宮未嘗有焉。趙后居別館，多通侍郎、宮奴多子者。</font><font size=4px color="#009090"><font size=4px>〔侍郎，郎之得出入禁中者。宮奴，有罪沒為宮奴，給使宮中者。〕</font></font><font size=4px>昭儀嘗謂帝曰：「妾姊性剛，有如為人構陷，則趙氏無種矣！」</font><font size=4px color="#009090"><font size=4px>〔種，章勇翻。〕</font></font><font size=4px>因泣下悽惻。帝信之，有白后姦狀者，帝輒殺之。由是后公為淫恣，無敢言者，然卒無子。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　光祿大夫劉向以為王教由內及外，自近者始，</font><font size=4px color="#009090"><font size=4px>〔詩大序：關睢，后妃之德也，風之始也，所以風天下而正夫婦也，故曰正始之道，王化之基。〕</font></font><font size=4px>於是採取詩、書所載賢妃、貞婦興國顯家及孽、嬖亂亡者，</font><font size=4px color="#009090"><font size=4px>〔師古曰：孽，庶也。嬖，愛也。〕</font></font><font size=4px>序次為列女傳，凡八篇，及采傳記行事，著新序、說苑，凡五十篇，奏之；數上疏言得失，陳法戒。</font><font size=4px color="#009090"><font size=4px>〔數，所角翻。〕</font></font><font size=4px>書數十上，以助觀覽，補遺闕。</font><font size=4px color="#009090"><font size=4px>〔上，時掌翻。〕</font></font><font size=4px>上雖不能盡用，然內嘉其言，常嗟嘆之。

 　　初，解萬年自詭昌陵三年可成，卒不能就；</font><font size=4px color="#009090"><font size=4px>〔卒，子恤翻。〕</font></font><font size=4px>群臣多言其不便者。下有司議，</font><font size=4px color="#009090"><font size=4px>〔下，遐稼翻。〕</font></font><font size=4px>皆曰：「昌陵因卑為高，度便房猶在平地上；</font><font size=4px color="#009090"><font size=4px>〔漢書音義曰：便房，藏中便坐也。度，徒洛翻。〕</font></font><font size=4px>客土之中，不保幽冥之靈，淺外不固。</font><font size=4px color="#009090"><font size=4px>〔服虔曰：取他處土以增高，為客土。〕</font></font><font size=4px>卒徒工庸以鉅萬數，至然指夜作，取土東山，且與穀同賈，</font><font size=4px color="#009090"><font size=4px>〔師古曰：賈，讀曰價。〕</font></font><font size=4px>作治數年，天下徧被其勞。</font><font size=4px color="#009090"><font size=4px>〔治，直之翻。 被，皮義翻。〕</font></font><font size=4px>故陵因天性，據真土，處勢高敞，旁近祖考，</font><font size=4px color="#009090"><font size=4px>〔初陵近渭陵，又西近茂陵。處，昌呂翻。近，其靳翻。〕</font></font><font size=4px>前又已有十年功緒，</font><font size=4px color="#009090"><font size=4px>〔師古曰：緒，謂端次 也。〕</font></font><font size=4px>宜還復故陵，勿徙民，便！」秋，七月，詔曰：「朕執德不固，謀不盡下，</font><font size=4px color="#009090"><font size=4px>〔師古曰：言不博謀於群下。〕</font></font><font size=4px>過聽將作大匠萬年言『昌陵三年可成』，</font><font size=4px color="#009090"><font size=4px>〔師古 曰：過，誤也。萬年，解萬年也。〕</font></font><font size=4px>作治五年，中陵、司馬殿門內尚未加功。</font><font size=4px color="#009090"><font size=4px>〔如淳曰：陵中有司馬殿門，如生時制也。臣瓚曰：天子之藏壙中，無司馬殿門也。此謂陵上寢殿及司馬門也。時皆未作之， 故曰尚未加功。師古曰：中陵，陵中正寢也。司馬殿門，瓚說是也。〕</font></font><font size=4px>天下虛耗，百姓罷勞，客土疏惡，</font><font size=4px color="#009090"><font size=4px>〔罷，讀曰疲。疏，音捤。〕</font></font><font size=4px>終不可成，朕惟其難，</font><font size=4px color="#009090"><font size=4px>〔師古 曰：惟，思也。〕</font></font><font size=4px>怛然傷心。</font><font size=4px color="#009090"><font size=4px>〔怛，當割翻；驚也，懼也，悼也，不安也。〕</font></font><font size=4px>夫『過而不改，是謂過矣』。</font><font size=4px color="#009090"><font size=4px>〔師古曰：論語載孔子之言，故詔引之。〕</font></font><font size=4px>其罷昌陵，及故陵勿徙吏民，</font><font size=4px color="#009090"><font size=4px>〔罷昌陵，還故陵，而故陵勿起陵邑、徙吏民也。〕</font></font><font size=4px>令天下毋有動搖之心！」

 　　初，酇侯蕭何之子</font><span class="h"><font size=4px>【章：十四行本「子」下有「孫」字；乙十一行本同；孔本同；張校同。】</font></font><font size=4px>嗣為侯者，無子及有罪，凡五絕祀。高后、文帝、景帝、武帝、宣帝思何之功，輒以其支庶紹封。</font><font size=4px color="#009090"><font size=4px>〔蕭何薨，子祿嗣；薨，亡子，高后乃封何夫人同為酇侯，小子延為糂陽侯。孝文元年，罷同，更封延為酇侯；薨，子遺嗣；薨，亡子，文帝復以遺弟則嗣；有罪，免。景帝二年，封則弟嘉為武陽侯；薨，子勝嗣；有罪，免。武帝元狩中，復以酇戶二千四百封何曾孫慶為酇侯。慶，則子也；薨，子壽成嗣；坐罪，免。宣帝封何玄孫建世為酇侯。凡五紹封。〕</font></font><font size=4px>是歲，何七世孫酇侯獲坐使奴殺人，減死，完為城旦。</font><font size=4px color="#009090"><font size=4px>〔獲，建世孫也。〕</font></font><font size=4px>先是，上詔有司訪求漢初功臣之後，久未省錄。杜業說上曰：</font><font size=4px color="#009090"><font size=4px>〔先，悉薦翻。省，悉井翻。說，輸芮翻。〕</font></font><font size=4px>「唐、虞、三代皆封建諸侯，以成太平之美，是燕、齊之祀與周並傳，</font><font size=4px color="#009090"><font size=4px>〔太公封於齊，至周安王二十三年，始為田氏所滅。召公封於燕，後周而滅。〕</font></font><font size=4px>子繼弟及，歷載不墮。</font><font size=4px color="#009090"><font size=4px>〔師古曰：弟繼兄位謂之及。載，子亥翻。墮，毀也；音火規翻。〕</font></font><font size=4px>豈無刑辟，</font><font size=4px color="#009090"><font size=4px>〔辟，毗亦翻。〕</font></font><font size=4px>繇祖之竭力，故支庶賴焉。</font><font size=4px color="#009090"><font size=4px>〔師古曰：言國家非無刑辟，而功臣子孫得不陷罪辜而能長存者，思其先人之力，令有嗣續也。〕</font></font><font size=4px>迹漢功臣，亦皆剖符世爵，受山、河之誓；</font><font size=4px color="#009090"><font size=4px>〔高帝封爵之誓曰：「使黃河如帶，泰山若厲，國以永存，爰及苗裔。」〕</font></font><font size=4px>百餘年間，而襲封者盡，朽骨孤於墓，苗裔流於道，生為愍隸，死為轉屍。</font><font size=4px color="#009090"><font size=4px>〔應劭曰：死不能葬，故屍流轉在溝壑之中。師古曰：愍隸者，言為徒隸，在可哀愍之中。〕</font></font><font size=4px>以往況今，</font><font size=4px color="#009090"><font size=4px>〔師古曰：況，譬也。〕</font></font><font size=4px>甚可悲傷。聖朝憐閔，詔求其後，四方忻忻，靡不歸心。出入數年而不省察，恐議者不思大義，徒設虛言，則厚德掩息，吝簡布章，</font><font size=4px color="#009090"><font size=4px>〔吝，靳也。簡，略也。言既詔求其後，復靳而不封，略而不問，若如此，必布聞於天下也。〕</font></font><font size=4px>非所以示化勸後也。雖難盡繼，宜從尤功。」</font><font size=4px color="#009090"><font size=4px>〔言漢之功臣絕世者多，雖難盡繼，宜取功尤重者後，紹其國封也。〕</font></font><font size=4px>上納其言。癸卯，封蕭何六世孫南疖長喜為酇侯。</font><font size=4px color="#009090"><font size=4px>〔地理志，南疖縣屬鉅鹿郡。孟康曰：疖，音力全翻。百官表：縣令、長皆秦官，掌治其縣：萬戶以上為令，秩千石至六百石；減萬戶為長，秩五百石至三百石。長，知兩翻。考異曰：成紀：「元延元年，封蕭相國後喜為酇侯。」荀、胡皆用之。按功臣表，「永始元年，釐侯喜紹封；三年薨。永始四年，質侯尊嗣；五年薨，質侯章嗣。」蓋本紀誤以永始為元延故也。〕</font></font><font size=4px>

 　　立城陽哀王弟俚為王。</font><font size=4px color="#009090"><font size=4px>〔鴻嘉二年，哀王雲薨，無後。考異曰：漢紀，「俚」作「悝」，今從漢書。〕</font></font><font size=4px>

 　　八月，丁丑，太皇太后王氏崩。</font><font size=4px color="#009090"><font size=4px>〔師古曰：宣帝王皇后也。〕</font></font><font size=4px>

 　　九月，黑龍見東萊。</font><font size=4px color="#009090"><font size=4px>〔見，賢遍翻。〕</font></font><font size=4px>

 　　丁巳晦，日有食之。</font><font size=4px color="#009090"><font size=4px>〔考異曰：荀紀作「乙巳」，按長曆丁巳晦，荀悅誤。〕</font></font><font size=4px>

 　　是歲，以南陽太守陳咸為少府，侍中淳于長為水衡都尉。

 　　乙酉晦，日有食之。

 　　三月，丁酉，以成都侯</font><span class="h"><font size=4px>【章：十四行本「侯」下有「王」字；乙十一行本同；孔本同。】</font></font><font size=4px>商為大司馬、衛將軍；紅陽侯王立特進，領城門兵。

 　　京兆尹翟方進為御史大夫。</font><font size=4px color="#009090"><font size=4px>〔翟，亭歷翻，又直格翻。〕</font></font><font size=4px>

 　　谷永為涼州刺史，奏事京師，訖，當之部，</font><font size=4px color="#009090"><font size=4px>〔涼州部隴西、天水、武都、金城、安定、北地、武威、張掖、敦煌、酒泉等郡。漢制，諸州刺史常以八月巡行所部，錄囚徒，考殿最；歲盡，詣京師奏事。〕</font></font><font size=4px>上使尚書問永，受所欲言。</font><font size=4px color="#009090"><font size=4px>〔師古曰：永有所言，令尚書即受之。〕</font></font><font size=4px>永對曰：「臣聞王天下，有國家者，</font><font size=4px color="#009090"><font size=4px>〔王，于況翻。〕</font></font><font size=4px>患在上有危亡之事而危亡之言不得上聞。如使危亡之言輒上聞，</font><font size=4px color="#009090"><font size=4px>〔師古曰：如，若也。有即上聞。〕</font></font><font size=4px>則商、周不易姓而迭興，正不變改而更用。</font><font size=4px color="#009090"><font size=4px>〔更，工衡翻。〕</font></font><font size=4px>夏、商之將亡也，行道之人皆知之；</font><font size=4px color="#009090"><font size=4px>〔師古曰：凡在道路行者也。〕</font></font><font size=4px>晏然自以若天有日，莫能危，</font><font size=4px color="#009090"><font size=4px>〔尚書大傳曰：桀云：天之有日猶吾之有民。日有亡哉﹖日亡，吾亦亡矣。師古曰：自謂如日在天而無有能傷危也。〕</font></font><font size=4px>是故惡日廣而不自知，大命傾而不</font><span class="h"><font size=4px>【章：十四行本「不」下有「自」字；乙十一行本同；孔本同；張校同。】</font></font><font size=4px>寤。易曰：『危者有其安者也，亡者保其存者也。』</font><font size=4px color="#009090"><font size=4px>〔師古曰：易下繫之辭也。言安必思危，存不忘亡，乃得保其安存。〕</font></font><font size=4px>陛下誠垂寬明之聽，無忌諱之誅，使芻蕘之臣得盡所聞於前，</font><font size=4px color="#009090"><font size=4px>〔刈草曰芻，采薪曰蕘。文王詢于芻蕘。〕</font></font><font size=4px>群臣之上願，社稷之長福也！

 　　元年，九月，黑龍見；</font><font size=4px color="#009090"><font size=4px>〔見，賢遍翻。〕</font></font><font size=4px>其晦，日有食之。今年二月，己未夜，星隕；乙酉，日有食之。</font><font size=4px color="#009090"><font size=4px>〔「己」，當作「癸」。此承谷永傳之誤。〕</font></font><font size=4px>六月之間，大異四發，二二而同月。三代之末，春秋之亂，未嘗有也。臣聞三代所以隕社稷，喪宗廟者，皆由婦人與群惡沈湎於酒；</font><font size=4px color="#009090"><font size=4px>〔喪，息浪翻。沈，持林翻。〕</font></font><font size=4px>秦所以二世、十六年而亡者，</font><font size=4px color="#009090"><font size=4px>〔秦始皇二十六年，初并天下，三十七年，崩，二世三年而亡，其有天下財十六年。〕</font></font><font size=4px>養生泰奢奉終泰厚也。二者，陛下兼而有之，臣請略陳其效：

 　　建始、河平之際，許、班之貴，傾動前朝，</font><font size=4px color="#009090"><font size=4px>〔師古曰：許皇后及班倢讛之家。朝，直遙翻。〕</font></font><font size=4px>熏灼四方，女寵至極，不可上矣；</font><font size=4px color="#009090"><font size=4px>〔師古曰：上，猶加也。〕</font></font><font size=4px>今之後起，什倍于前。</font><font size=4px color="#009090"><font size=4px>〔如淳曰：謂趙、李本從微賤起也。〕</font></font><font size=4px>廢先帝法度，聽用其言，官秩不當，縱釋王誅，</font><font size=4px color="#009090"><font size=4px>〔師古曰：縱，放也。釋，解也。王誅，謂王法當誅者。當，丁浪翻。〕</font></font><font size=4px>驕其親屬，假之威權，從權亂政，</font><font size=4px color="#009090"><font size=4px>〔師古曰：從，音子用翻。橫，音胡孟翻。〕</font></font><font size=4px>刺舉之吏，莫敢奉憲。又以掖庭獄大為亂阱，</font><font size=4px color="#009090"><font size=4px>〔師古曰：阱，穿也；為阬阱以拘繫人也。亂者，言其非正而又多也。阱，音才性翻。仲馮曰：言設獄陷人如阱耳。余謂仲說是。〕</font></font><font size=4px>榜箠撸於炮烙，</font><font size=4px color="#009090"><font size=4px>〔師古曰：撸，痛也。炮烙，紂所作刑也。膏塗銅柱，加之火上，令罪人行其上，輒墮炭中；笑而以為樂。撸，音千感翻。〕</font></font><font size=4px>絕滅人命，主為趙、李報德復怨。</font><font size=4px color="#009090"><font size=4px>〔師古曰：復，亦報也。為，于偽翻。〕</font></font><font size=4px>反除白罪，建治正吏，</font><font size=4px color="#009090"><font size=4px>〔師古曰：反，讀曰幡。罪之明白者，反而除之；吏之公正者，建議劾治也。〕</font></font><font size=4px>多繫無辜，掠立迫恐，</font><font size=4px color="#009090"><font size=4px>〔師古曰：掠，笞服之，立其罪名。〕</font></font><font size=4px>至為人起責，分利受謝，</font><font size=4px color="#009090"><font size=4px>〔師古曰：言富賈有錢，假託其名，代之為主，放與他人，以取利息而共分之；或受報謝，別取財物。為，于偽翻。〕</font></font><font size=4px>生入死出者，不可勝數。</font><font size=4px color="#009090"><font size=4px>〔勝，音升。〕</font></font><font size=4px>是以日食再既，以昭其辜。</font><font size=4px color="#009090"><font size=4px>〔孟康曰：既，盡也。師古曰：昭，明也。〕</font></font><font size=4px>

 　　王者必先自絕，然後天絕之。今陛下棄萬乘之至貴，樂家人之賤事，</font><font size=4px color="#009090"><font size=4px>〔師古曰：謂私畜田及奴婢財物。樂，音洛。〕</font></font><font size=4px>厭高美之尊號，好匹夫之卑字，</font><font size=4px color="#009090"><font size=4px>〔孟康曰：成帝好微行，更作私字以相呼。如淳曰：稱張放家人為卑字。好，呼到翻。〕</font></font><font size=4px>崇聚僄輕無義小人以為私客，</font><font size=4px color="#009090"><font size=4px>〔師古曰：僄，疾也；音頻妙翻，又匹妙翻。〕</font></font><font size=4px>數離深宮之固，</font><font size=4px color="#009090"><font size=4px>〔數，所角翻。離，力智翻。〕</font></font><font size=4px>挺身晨夜，與群小相隨，</font><font size=4px color="#009090"><font size=4px>〔師古曰：挺，引也，音大鼎翻。〕</font></font><font size=4px>烏集雜會，醉飽吏民之家，</font><font size=4px color="#009090"><font size=4px>〔師古曰：言聚散不常，如烏鳥之集。〕</font></font><font size=4px>亂服共坐，沈湎媟嫚，溷淆無別，黽勉遁樂，</font><font size=4px color="#009090"><font size=4px>〔師古曰：黽勉，言不息也。遁，流遁也。言流遁為樂也。沈，持林翻。樂，音洛。〕</font></font><font size=4px>晝夜在路，典門戶、奉宿衛之臣執干戈而守空宮，公卿百僚不知陛下所在，積數年矣。

 　　王者以民為基，民以財為本，財竭則下畔，下畔則上亡。是以明王愛養基本，不敢窮極，使民如承大祭。</font><font size=4px color="#009090"><font size=4px>〔論語孔子答仲弓之言。師古曰：言常畏慎。〕</font></font><font size=4px>今陛下輕奪民財，不愛民力，聽邪臣之計，去高敞初陵，改作昌陵，役百乾谿，費擬驪山，</font><font size=4px color="#009090"><font size=4px>〔楚靈王侈心無厭，民不堪其役，潰於乾谿，王縊而死。驪山事見秦紀。師古曰：擬，比也，言勞役之功百倍於楚靈王，費財之廣比於秦始皇。杜預曰：乾谿，在譙國城父縣南。乾，音干。〕</font></font><font size=4px>靡敝天下，</font><font size=4px color="#009090"><font size=4px>〔師古曰：靡，音武皮翻。〕</font></font><font size=4px>五年不成而後反故。百姓愁恨感天，饑饉仍臻，</font><font size=4px color="#009090"><font size=4px>〔師古曰：仍，頻也。〕</font></font><font size=4px>流散赜食，餧死於道，以百萬數。</font><font size=4px color="#009090"><font size=4px>〔師古曰：赜，亦散也。餧，餓也。赜，音人勇翻。餧，音乃賄翻。〕</font></font><font size=4px>公家無一年之畜，</font><font size=4px color="#009090"><font size=4px>〔師古曰：畜，讀曰蓄。〕</font></font><font size=4px>百姓無旬月</font><span class="h"><font size=4px>【章：十四行本「月」作「日」；乙十一行本同；孔本同；張校同。】</font></font><font size=4px>之儲，上下俱匱，無以相救。詩云：『殷監不遠，在夏后之世。』</font><font size=4px color="#009090"><font size=4px>〔師古曰：大雅蕩之詩也。〕</font></font><font size=4px>願陛下追觀夏、商、周、秦所以失之，以鏡考己行，</font><font size=4px color="#009090"><font size=4px>〔師古曰：鏡，謂鑒照之。考，校也。行，下孟翻。〕</font></font><font size=4px>有不合者，臣當伏妄言之誅！</font><font size=4px color="#009090"><font size=4px>〔師古曰：言上所為違於節儉，皆與永言同。余謂此言帝之失行，與夏、殷、周、秦所以失者合耳。〕</font></font><font size=4px>

 　　漢興九世，百九十餘載，</font><font size=4px color="#009090"><font size=4px>〔載，子亥翻。〕</font></font><font size=4px>繼體之主七，皆承天順道，遵先祖法度，或以中興，或以治安；</font><font size=4px color="#009090"><font size=4px>〔治，直吏翻。〕</font></font><font size=4px>至於陛下，獨違道縱欲，輕身妄行，當盛壯之隆，無繼嗣之福，有危亡之憂，積失君道，不合天意，亦以多矣。為人後嗣，守人功業如此，豈不負哉！方今社稷、宗廟禍福安危之機在於陛下；陛下誠能昭然遠寤，專心反道，</font><font size=4px color="#009090"><font size=4px>〔師古曰：反，猶還也。〕</font></font><font size=4px>舊愆畢改，新德既章，則赫赫大異庶幾可銷，天命去就庶幾可復，</font><font size=4px color="#009090"><font size=4px>〔師古曰：去就，言去離無德而就有德。〕</font></font><font size=4px>社稷、宗廟庶幾可保！唯陛下留神反覆，熟省臣言！」

 　　帝性寬，好文辭，而溺於宴樂，</font><font size=4px color="#009090"><font size=4px>〔省，悉井翻。好，呼到翻。樂，音洛。〕</font></font><font size=4px>皆皇太后與諸舅夙夜所常憂；至親難數言，</font><font size=4px color="#009090"><font size=4px>〔數，所角翻。〕</font></font><font size=4px>故推永等使因天變而切諫，勸上納用之。永自知有內應，展意無所依違，</font><font size=4px color="#009090"><font size=4px>〔師古曰：展，申也。〕</font></font><font size=4px>每言事輒見答禮。</font><font size=4px color="#009090"><font size=4px>〔師古曰：如禮而答之。余謂答禮者、答之而又加禮也。〕</font></font><font size=4px>至上此對，</font><font size=4px color="#009090"><font size=4px>〔上，時掌翻。〕</font></font><font size=4px>上大怒。衛將軍商密擿永令發去。</font><font size=4px color="#009090"><font size=4px>〔師古曰：擿，謂發動之。〕</font></font><font size=4px>上使侍御史收永，敕過交道廄者勿追；</font><font size=4px color="#009090"><font size=4px>〔晉灼曰：交道廄，去長安六十里，近延陵。〕</font></font><font size=4px>御史不及永，還。上意亦解，自悔。</font><font size=4px color="#009090"><font size=4px>〔悔遣侍御史收永也。〕</font></font><font size=4px>

 　　上嘗與張放及趙、李諸侍中共宴飲禁中，皆引滿舉白，</font><font size=4px color="#009090"><font size=4px>〔服虔曰：舉滿桮，有餘白歷者罰之也。孟康曰：舉白，見驗飲酒盡不也。師古曰：謂引取滿觴而飲，飲訖，舉觴告白盡不也。一說：白者，罰爵之名；飲有不盡者，則以此爵罰之。魏文侯與大夫飲酒，令曰：「不爵者浮以大白。」於是公乘不仁舉白浮君，是也。釂，子肖翻；飲酒盡爵也。〕</font></font><font size=4px>談笑大噱。</font><font size=4px color="#009090"><font size=4px>〔師古曰：噱，笑聲也，音其略翻。或曰，噱，謂脣口之中，大笑則見。此說非。〕</font></font><font size=4px>時乘輿幄坐張畫屏風，</font><font size=4px color="#009090"><font size=4px>〔乘，繩證翻。師古曰：坐，音材臥翻。畫，古賔字通；下同。〕</font></font><font size=4px>畫紂醉踞妲己，作長夜之樂。</font><font size=4px color="#009090"><font size=4px>〔妲，當割翻。妲己，有蘇氏之女。樂，音洛。〕</font></font><font size=4px>侍中、光祿大夫班伯久疾所起，</font><font size=4px color="#009090"><font size=4px>〔姓譜：班，楚令尹鬭班之後。班書敘傳自以為楚令尹子文之後。子文初生，缒於夢中而虎乳之。楚人謂乳為「穀」，謂虎為「於菟」，故名穀於菟，楚人謂虎「班」，其子以為號。師古註曰：子文之子鬭班亦為楚令尹。余按左傳莊三十年，申公鬭班殺令尹子元，鬭穀於菟為令尹，恐班非子文之子。〕</font></font><font size=4px>上顧指畫而問伯曰：「紂為無道，至於是虖﹖」</font><font size=4px color="#009090"><font size=4px>〔虖，古乎字。〕</font></font><font size=4px>對曰：「書云：『乃用婦人之言』，</font><font size=4px color="#009090"><font size=4px>〔師古曰：今文尚書泰誓之辭。〕</font></font><font size=4px>何有踞肆於朝！</font><font size=4px color="#009090"><font size=4px>〔師古曰：肆，放也，陳也。朝，直遙翻。〕</font></font><font size=4px>所謂眾惡歸之，不如是之甚者也！」</font><font size=4px color="#009090"><font size=4px>〔師古曰：論語稱孔子曰：「紂之不善，不如是之甚也！是以君子惡居下流，天下之惡皆歸焉」。〕</font></font><font size=4px>上曰：「苟不若此，此圖何戒﹖」對曰：「『沈湎于酒』，微子所以告去也。</font><font size=4px color="#009090"><font size=4px>〔孔穎達曰：酒誥註云：飲酒齊色曰湎。然則湎者，顏色湎然齊一之辭。師古曰：微子，殷之卿士，封於微，爵稱子也。殷紂錯亂天命，微子作誥，告箕子、比干而去。其誥曰：用沈酗于酒，用亂敗厥德于下。我其發出狂，吾家耄遜于荒。事見尚書微子篇。〕</font></font><font size=4px>『式號式謼』，大雅所以流連也。</font><font size=4px color="#009090"><font size=4px>〔師古曰：大雅蕩之詩曰：式號式謼，俾晝作夜。言醉酒號呼，以晝為夜也。流連，言作詩之人，嗟漢而泣涕流連也。而說者乃以流連為荒亡，蓋失之矣。大雅所以流連，不謂飲酒之人也。謼，音火故翻。〕</font></font><font size=4px>詩、書淫亂之戒，其原皆在於酒！」上乃喟然歎曰：「吾久不見班生，今日復聞讜言！」</font><font size=4px color="#009090"><font size=4px>〔復，扶又翻。師古曰：讜言，善言也。讜，音黨。〕</font></font><font size=4px>放等不懌，</font><font size=4px color="#009090"><font size=4px>〔師古曰：懌，悅也，音亦。〕</font></font><font size=4px>稍自引起，更衣，</font><font size=4px color="#009090"><font size=4px>〔更，工衡翻。〕</font></font><font size=4px>因罷出。

 　　時長信庭林表適使來，聞見之。</font><font size=4px color="#009090"><font size=4px>〔孟康曰：長信，太后宮名也。庭林表，宮中婦人官名也。師古曰：長信宮庭之林表也。林表，官名耳。庭，非官稱也。使，疏吏翻。〕</font></font><font size=4px>後上朝東宮，</font><font size=4px color="#009090"><font size=4px>〔朝，直遙翻。〕</font></font><font size=4px>太后泣曰：「帝間顏色瘦黑。</font><font size=4px color="#009090"><font size=4px>〔師古曰：間，謂比日也。〕</font></font><font size=4px>班侍中本大將軍所舉，</font><font size=4px color="#009090"><font size=4px>〔大將軍，謂王鳳也。〕</font></font><font size=4px>宜寵異之；益求其比，以輔聖德！</font><font size=4px color="#009090"><font size=4px>〔鳳初薦伯宜勸學，召見親近。今太后以其能諫正，欲令帝寵異之也。師古曰：比，類也；音必寐翻，當如字。〕</font></font><font size=4px>宜遣富平侯且就國！」</font><font size=4px color="#009090"><font size=4px>〔富平侯，張放。〕</font></font><font size=4px>上曰：「諾。」上諸舅聞之，以風丞相、御史，</font><font size=4px color="#009090"><font size=4px>〔師古曰：風，讀曰諷。〕</font></font><font size=4px>求放過失。於是丞相宣、御史大夫方進奏「放驕蹇縱恣，奢淫不制，拒閉使者，</font><font size=4px color="#009090"><font size=4px>〔侍御史脩奉使至放家，逐名捕賊；奴從者閉門，設弓弩，距使者，不肯內。〕</font></font><font size=4px>賊傷無辜，</font><font size=4px color="#009090"><font size=4px>〔放知李游君欲獻女，求不得，使奴康等之其家，賊傷三人。〕</font></font><font size=4px>從者支屬並乘權勢，為暴虐，</font><font size=4px color="#009090"><font size=4px>〔從，才用翻。〕</font></font><font size=4px>請免放就國。」</font><font size=4px color="#009090"><font size=4px>〔考異曰：敘傳云：「王音以風丞相御史。」按放傳：「丞相宣、御史大夫方進奏放過惡。」音以正月乙巳薨，方進以三月丁酉為御史大夫，然則風丞相、御史者疑非音也。放傳又云：「上諸舅皆害其寵。」故但云上諸舅。〕</font></font><font size=4px>上不得已，</font><font size=4px color="#009090"><font size=4px>〔師古曰：已，止也。〕</font></font><font size=4px>左遷放為北地都尉。其後比年數有災變，</font><font size=4px color="#009090"><font size=4px>〔師古曰：比，頻也。比，毗至翻。數，所角翻。〕</font></font><font size=4px>故放久不得還。璽書勞問不絕。</font><font size=4px color="#009090"><font size=4px>〔璽，斯氏翻。勞，力到翻。〕</font></font><font size=4px>敬武公主有疾，詔徵放歸第視母疾。數月，主有瘳，後復出放為河東都尉。</font><font size=4px color="#009090"><font size=4px>〔復，扶又翻。〕</font></font><font size=4px>上雖愛放，然上迫太后，下用大臣，故常涕泣而遣之。

 　　邛成太后之崩也，</font><font size=4px color="#009090"><font size=4px>〔邛成太后，孝宣王皇后也。父奉光，封邛成侯，故書邛成太后，以別孝元王皇后。恩澤侯表，邛成侯，國於濟陰。〕</font></font><font size=4px>喪事倉卒，吏賦斂以趨辦，</font><font size=4px color="#009090"><font size=4px>〔卒，讀曰猝。斂，力贍翻。師古曰：趨，讀曰趣；言苟取辦。趣，與促同。〕</font></font><font size=4px>上聞之，以過丞相、御史。</font><font size=4px color="#009090"><font size=4px>〔過，罪也。〕</font></font><font size=4px>冬，十一月，己丑，策免丞相宣為庶人，御史大夫方進左遷執金吾。二十餘日，丞相官缺，群臣多舉方進者；上亦器其能，十一月，壬子，擢方進為丞相，封高陵侯。</font><font size=4px color="#009090"><font size=4px>〔恩澤侯表，高陵侯，國於琅邪。考異曰：方進傳：「丞相薛宣免，方進亦左遷執金吾；二十餘日，遂擢為丞相。」而荀紀云：「秋八月，方進貶為執金吾。」蓋以公卿表云，「三月，丁酉，京兆尹翟方進為御史大夫；八月貶為執金吾。」故致此誤也。按公卿表所云者，謂方進自三月為御史大夫，至十一月而，凡居官八月耳。又黑龍見東萊，在去年九月，谷永傳著之甚明，而荀悅亦載之於此年，云「冬，黑龍見東萊。」蓋因陳湯獲罪在今年故也。漢春秋雖正黑龍之誤，而方進貶官猶承荀悅之失。〕</font></font><font size=4px>以諸吏、散騎、光祿勳孔光為御史大夫。</font><font size=4px color="#009090"><font size=4px>〔散，悉亶翻。〕</font></font><font size=4px>方進以經術進，</font><font size=4px color="#009090"><font size=4px>〔方進以射策甲科為郎，舉明經，遷議郎。〕</font></font><font size=4px>其為吏，用法刻深，好任勢立威；有所忌惡，峻文深詆，中傷甚多。</font><font size=4px color="#009090"><font size=4px>〔好，呼到翻。惡，烏路翻。中，竹仲翻。〕</font></font><font size=4px>有言其挾私詆欺不專平者，上以方進所舉應科，不以為非也。</font><font size=4px color="#009090"><font size=4px>〔科，律條也。〕</font></font><font size=4px>光，褒成君霸之少子也，</font><font size=4px color="#009090"><font size=4px>〔霸見二十八卷元帝永光元年。〕</font></font><font size=4px>領尚書，典樞機十餘年，守法度，修故事，上有所問，據經法，以心所安而對，不希指苟合；</font><font size=4px color="#009090"><font size=4px>〔師古曰：希指，希望天子之意指也。〕</font></font><font size=4px>如或不從，不敢強諫爭，</font><font size=4px color="#009090"><font size=4px>〔爭，讀曰諍。〕</font></font><font size=4px>以是久而安。時有所言，輒削草笹，</font><font size=4px color="#009090"><font size=4px>〔服虔曰：言已繕書，更削壞其草也。〕</font></font><font size=4px>以為章主之過以奸忠直，人臣大罪也。</font><font size=4px color="#009090"><font size=4px>〔師古曰：奸，求也；奸忠直之名也。奸，音干。〕</font></font><font size=4px>有所薦舉，唯恐其人之聞知。沐日歸休，兄弟妻子燕語，終不及朝省政事。</font><font size=4px color="#009090"><font size=4px>〔朝，直遙翻。〕</font></font><font size=4px>或問光：「溫室省中樹，皆何木也﹖」光嘿不應，更答以他語，其不泄如是。

 　　上行幸雍，祠五畤。</font><font size=4px color="#009090"><font size=4px>〔建始二年，罷雍五畤；今以久無繼嗣，并甘泉泰畤皆復之。雍，於用翻。畤，音止。〕</font></font><font size=4px>

 　　衛將軍王商惡陳湯，奏「湯妄言昌陵且復發徙；</font><font size=4px color="#009090"><font size=4px>〔初，湯請起昌陵邑；既罷昌陵，丞相、御史請廢昌陵邑中室。奏未下，人以問湯：「第宅不徹，得無復發徙﹖」湯曰：「縣官且順聽群臣言，猶復發徙之也。」惡，烏路翻。〕</font></font><font size=4px>又言黑龍冬出，微行數出之應。」</font><font size=4px color="#009090"><font size=4px>〔東萊郡黑龍出，人以問湯，曰：「是所謂玄門開；微行數出，出入不時，故龍以非時出也。」數，所角翻。〕</font></font><font size=4px>廷尉奏「湯非所宜言，大不敬。」詔以湯有功，</font><font size=4px color="#009090"><font size=4px>〔有斬郅支功。〕</font></font><font size=4px>免為庶人，徙邊。

 　　上以趙后之立也，淳于長有力焉，故德之，乃追顯其前白罷昌陵之功，下公卿，議封長。</font><font size=4px color="#009090"><font size=4px>〔下，遐稼翻。〕</font></font><font size=4px>光祿勳平當以為：「長雖有善言，不應封爵之科。」</font><font size=4px color="#009090"><font size=4px>〔姓譜：平，齊相晏平仲之後；一曰：韓哀侯少子婼食采平邑，因以為氏。高祖之法，非有功不侯。〕</font></font><font size=4px>當坐左遷鉅鹿太守。上遂下詔，以常侍閎、衛</font><span class="h"><font size=4px>【章：十四行本「衛」上有「侍中」二字；乙十一行本同；孔本同。】</font></font><font size=4px>尉長首建至策，</font><font size=4px color="#009090"><font size=4px>〔師古曰：閎，王閎也。〕</font></font><font size=4px>賜長、閎爵關內侯。

 　　初，少府陳咸，衛尉逢信，官簿皆在翟方進之右；</font><font size=4px color="#009090"><font size=4px>〔逢，皮江翻，姓也；古有逢蒙。師古曰：簿，謂伐閱也。簿，音主簿之簿。〕</font></font><font size=4px>方進晚進，為京兆尹，與咸厚善。及御史大夫缺，三人皆名卿，俱在選中，而方進得之。會丞相薛宣得罪，與方進相連，上使五二千石雜問丞相、御史，</font><font size=4px color="#009090"><font size=4px>〔晉灼曰：大臣獄重，故以秩二千石者五人詰責之。〕</font></font><font size=4px>咸詰責方進，冀得其處，方進心恨。</font><font size=4px color="#009090"><font size=4px>〔詰，去吉翻。〕</font></font><font size=4px>陳湯素以材能幸於王鳳及王音，咸、信皆與湯善，湯數稱之於鳳、音所，</font><font size=4px color="#009090"><font size=4px>〔數，所角翻。〕</font></font><font size=4px>以此得為九卿。及王商黜逐湯，方進因奏「咸、信附會湯以求薦舉，苟得無恥，」皆免官。</font><font size=4px color="#009090"><font size=4px>〔考異曰：咸、信免官皆在明年以後，因陳湯事連言之。〕</font></font><font size=4px>

 　　是歲，琅邪太守朱博為左馮翊。博治郡，常令屬各用其豪桀以為大吏，文、武從宜。</font><font size=4px color="#009090"><font size=4px>〔師古曰：各因其材而任之。治，直之翻。〕</font></font><font size=4px>縣有劇賊及他非常，博輒移書以詭責之，其盡力有效，必加厚賞；懷詐不稱，誅罰輒行。</font><font size=4px color="#009090"><font size=4px>〔師古曰：稱，副也。稱，尺證翻。〕</font></font><font size=4px>以是豪強懾服，事無不集。</font><font size=4px color="#009090"><font size=4px>〔懾，之涉翻。〕</font></font><font size=4px>

 　　初，帝用匡衡議，罷甘泉泰畤，</font><font size=4px color="#009090"><font size=4px>〔事見上卷建始元年。〕</font></font><font size=4px>其日，大風壞甘泉竹宮，</font><font size=4px color="#009090"><font size=4px>〔武帝以正月上辛有事甘泉圜丘，自竹宮而望拜。韋昭曰：以竹為宮，天子居中。師古曰：漢舊儀，竹宮去壇三里。壞，音怪。〕</font></font><font size=4px>折拔畤中樹木十圍以上百餘。</font><font size=4px color="#009090"><font size=4px>〔折，而設翻。〕</font></font><font size=4px>帝異之，以問劉向；對曰：「家人尚不欲絕種祠，</font><font size=4px color="#009090"><font size=4px>〔師古曰：家人，謂庶人之家也。種祠，繼嗣所傳祠也。〕</font></font><font size=4px>況於國之神寶舊畤！且甘泉、汾陰及雍五畤始立，皆有神祇感應，然後營之，非苟而已也。</font><font size=4px color="#009090"><font size=4px>〔武帝祠泰一於甘泉，夜常有神光如流星集于祠壇。汾陰男子公孫滂洋等見汾旁有光如絳，上遂立后土祠於汾陰脽上。文帝十四年，黃龍見成紀，始幸雍，郊見五畤。〕</font></font><font size=4px>武、宣之世奉此三神，禮敬敕備，神光尤著。祖宗所立神祇舊位，誠未易動。</font><font size=4px color="#009090"><font size=4px>〔易，以豉翻。〕</font></font><font size=4px>前始納貢禹之議，後人相因，多所動搖。</font><font size=4px color="#009090"><font size=4px>〔元帝時，貢禹建言，漢家祭祀多不應古禮；韋玄成、匡衡等因之。〕</font></font><font size=4px>易大傳曰：『誣神者殃及三世。』恐其咎不獨止禹等！」上意恨之，</font><font size=4px color="#009090"><font size=4px>〔師古曰：恨，悔也。〕</font></font><font size=4px>又以久無繼嗣，冬，十月，庚辰，上白太后，令詔有司復甘泉泰畤、汾陰后土如故，及雍五畤、陳寶祠、長安及郡國祠著明者，皆復之。

 　　是時，上以無繼嗣，頗好鬼神、方術之屬，</font><font size=4px color="#009090"><font size=4px>〔好，呼到翻。〕</font></font><font size=4px>上書言祭祀方術得待詔者甚眾，祠祭費用頗多。谷永說上曰：</font><font size=4px color="#009090"><font size=4px>〔說，輸芮翻。〕</font></font><font size=4px>「臣聞明於天地之性，不可惑以神怪；知萬物之情，不可罔以非類。</font><font size=4px color="#009090"><font size=4px>〔師古曰：罔，猶蔽。余謂罔，欺也，欺人以所無曰罔。〕</font></font><font size=4px>諸背仁義之正道，</font><font size=4px color="#009090"><font size=4px>〔背，蒲妹翻。〕</font></font><font size=4px>不遵五經之法言，而盛稱奇怪鬼神，廣崇祭祀之方，求報無福之祠，及言世有仙人，服食不終之藥，遙興輕舉、</font><font size=4px color="#009090"><font size=4px>〔如淳曰：遙，遠也。興，舉也。師古曰：興，起也，謂起而遠去也。〕</font></font><font size=4px>黃冶變化之術者，</font><font size=4px color="#009090"><font size=4px>〔晉灼曰：黃者，鑄黃金也。道家言，冶丹沙令變化，可鑄作黃金也。〕</font></font><font size=4px>皆姦人惑眾，挾左道，懷詐偽，以欺罔世主，</font><font size=4px color="#009090"><font size=4px>〔師古曰：左道，邪僻之道，非正義也。王制曰：執左道以亂政者殺。〕</font></font><font size=4px>聽其言，洋洋滿耳，若將可遇，</font><font size=4px color="#009090"><font size=4px>〔師古曰：洋洋，美盛之貌。洋，音羊，又音祥。〕</font></font><font size=4px>求之，盪盪如係風捕景，終不可得。</font><font size=4px color="#009090"><font size=4px>〔師古曰：盪盪，空曠之貌也。盪，音蕩。景，影也。〕</font></font><font size=4px>是以明王距而不聽，聖人絕而不語。</font><font size=4px color="#009090"><font size=4px>〔師古曰：謂孔子不語怪神。〕</font></font><font size=4px>昔秦始皇使徐福發男女入海求神采藥，因逃不還，天下怨恨。</font><font size=4px color="#009090"><font size=4px>〔事見秦始皇紀。〕</font></font><font size=4px>漢興，新垣平、</font><font size=4px color="#009090"><font size=4px>〔事見文帝紀。〕</font></font><font size=4px>齊人少翁、公孫卿、欒大等</font><font size=4px color="#009090"><font size=4px>〔事見武帝紀。〕</font></font><font size=4px>皆以術窮詐得，誅夷伏辜。</font><font size=4px color="#009090"><font size=4px>〔師古曰：詐得，謂主上得其詐偽之情。〕</font></font><font size=4px>唯陛下距絕此類，毋令姦人有以窺朝者！」</font><font size=4px color="#009090"><font size=4px>〔朝，直遙翻。〕</font></font><font size=4px>上善其言。

 　　十一月，尉氏男子樊並等十三人謀反，</font><font size=4px color="#009090"><font size=4px>〔地理志，尉氏縣屬陳留郡。應劭曰：古獄官曰尉氏，鄭之別獄也。臣瓚曰：鄭大夫尉氏之邑，故遂以為邑名。師古曰：鄭大夫尉氏，亦以掌獄之官故為族耳；應說是也。〕</font></font><font size=4px>殺陳留太守，劫略吏民，自稱將軍；徒李譚、稱忠、鍾祖、訾順共殺並，以聞，皆封為侯。</font><font size=4px color="#009090"><font size=4px>〔姓譜：稱，平聲。漢功臣表有新山侯稱忠。楚有鍾儀、鍾建，又有知音鍾子期。訾，即移翻；何氏姓苑云：今齊人，本姓祭氏。譚，延鄉侯。忠，新山侯。祖，童鄉侯。順，樓虛侯。考異曰：本紀云五人，而功臣表止有四人，蓋紀誤。〕</font></font><font size=4px>

 　　十二月，山陽鐵官徒蘇令等二百二十八人攻殺長吏，盜庫兵，自稱將軍；</font><font size=4px color="#009090"><font size=4px>〔地理志，山陽郡有鐵官。〕</font></font><font size=4px>經郡國十九，殺東郡太守及汝南都尉。汝南太守嚴訢捕斬令等。遷訢為大司農。</font><font size=4px color="#009090"><font size=4px>〔師古曰：訢，與欣同。〕</font></font><font size=4px>

 　　故南昌尉九江梅福上書曰：</font><font size=4px color="#009090"><font size=4px>〔地理志，南昌縣屬豫章郡。後漢志：尉，主盜賊；凡有賊發，主名不立，則推索行尋，按察姦宄，以起端緒。〕</font></font><font size=4px>「昔高祖納善若不及，從諫如轉圜，</font><font size=4px color="#009090"><font size=4px>〔師古曰：不及，恐失之也。轉圜者，言其順易也。〕</font></font><font size=4px>聽言不求其能，舉功不考其素，</font><font size=4px color="#009090"><font size=4px>〔師古曰：直取其功，不論其舊行及所從來也。〕</font></font><font size=4px>陳平起於亡命而為謀主，韓信拔於行陳而建上將；</font><font size=4px color="#009090"><font size=4px>〔事並見高帝紀。行，戶剛翻。陳，讀曰陣。〕</font></font><font size=4px>故天下之士雲合歸漢，</font><font size=4px color="#009090"><font size=4px>〔師古曰：言四面而至。〕</font></font><font size=4px>爭進奇異，知者竭其策，</font><font size=4px color="#009090"><font size=4px>〔知，讀曰智；下同。〕</font></font><font size=4px>愚者盡其慮，勇士極其節，怯夫勉其死。合天下之知，并天下之威，是以舉秦如鴻毛，取楚若拾遺，</font><font size=4px color="#009090"><font size=4px>〔師古曰：鴻毛，論輕；拾遺，言其易也。〕</font></font><font size=4px>此高祖所以無敵於天下也。孝武皇帝好忠諫，說至言，</font><font size=4px color="#009090"><font size=4px>〔好，呼到翻。說，讀曰悅。〕</font></font><font size=4px>出爵不待廉、茂，</font><font size=4px color="#009090"><font size=4px>〔廉、茂，孝廉、秀才也。光武諱秀，改為茂才。〕</font></font><font size=4px>慶賜不須顯功，</font><font size=4px color="#009090"><font size=4px>〔師古曰：謂諫爭合意，即得爵賜，不由薦舉及軍功也。廉，廉吏也。茂，茂材也。〕</font></font><font size=4px>是以天下布衣各厲志竭精以赴闕庭，自衒鬻者不可勝數，</font><font size=4px color="#009090"><font size=4px>〔師古曰：衒，行賣也。鬻，亦賣也。衒，音州縣之縣，又音工縣翻。勝，音升。〕</font></font><font size=4px>漢家得賢，於此為盛。使孝武皇帝聽用其計，升平可致，</font><font size=4px color="#009090"><font size=4px>〔張晏曰：民有三年之儲曰升平。〕</font></font><font size=4px>於是積尸暴骨，快心胡、越，故淮南王安緣間而起；</font><font size=4px color="#009090"><font size=4px>〔間，古莧翻；下同。〕</font></font><font size=4px>所以計慮不成而謀議泄者，以眾賢聚於本朝，故其大臣勢陵，不敢和從也。</font><font size=4px color="#009090"><font size=4px>〔事見武紀。師古曰：本朝，謂漢朝也。大臣，謂淮南相、內史之屬也。服虔曰：臣勢陵君。和，戶臥翻。〕</font></font><font size=4px>方今布衣乃窺國家之隙，見間而起者，蜀郡是也。</font><font size=4px color="#009090"><font size=4px>〔孟康曰：鴻嘉中廣漢男子鄭躬等反是也。〕</font></font><font size=4px>及山陽亡徒蘇令之群，蹈藉名都、大郡，</font><font size=4px color="#009090"><font size=4px>〔賢曰：前書曰：十二萬戶為大郡。〕</font></font><font size=4px>求黨與，索隨和，而無逃匿之意，</font><font size=4px color="#009090"><font size=4px>〔李奇曰：求索與己和及隨己者。原父曰：漢氏世寶隨和珠玉，謂匹夫至欲求索此物，所謂與上爭衡也。索，山客翻。〕</font></font><font size=4px>此皆輕量大臣，無所畏忌，</font><font size=4px color="#009090"><font size=4px>〔量，音良。〕</font></font><font size=4px>國家之權輕，故匹夫欲與上爭衡也。

 　　士者，國之重器；得士則重，失士則輕。詩云：『濟濟多士，文王以寧。』</font><font size=4px color="#009090"><font size=4px>〔師古曰：詩大雅文王之詩也。濟濟，盛貌也。言文王能多用賢人，故邦國得以安寧也。濟，子禮翻。〕</font></font><font size=4px>廟堂之議，非草茅所言也；</font><font size=4px color="#009090"><font size=4px>〔漢書「所」字下有「當」字。〕</font></font><font size=4px>臣誠恐身塗野草，尸并卒伍，故數上書求見，輒報罷。</font><font size=4px color="#009090"><font size=4px>〔福去南昌歸壽春，數因縣道上書，求假軺傳，詣行在所條對急政；輒報罷。數，所角翻。見，賢遍翻。〕</font></font><font size=4px>臣聞齊桓之時，有以九九見者，桓公不逆，欲以致大也。今臣所言，非特九九也；陛下距臣者三矣，此天下士所以不至也。昔秦武王好力，任鄙叩關自鬻；</font><font size=4px color="#009090"><font size=4px>〔事見三卷周赧王七年。周禮司關，凡四方之賓客叩關者，則為之告。註曰：叩關，謂謁關人也。疏曰：叩，猶至也。好，呼到翻。〕</font></font><font size=4px>繆公行霸，由余歸德。</font><font size=4px color="#009090"><font size=4px>〔秦繆公開霸業，由余自西戎歸之。繆，讀曰穆。〕</font></font><font size=4px>今欲致天下之士，民有上書求見者，輒使詣尚書問其所言，言可采取者，秩以升斗之祿，賜以一束之帛，若此，則天下之士，發憤懣，</font><font size=4px color="#009090"><font size=4px>〔懣，音悶。〕</font></font><font size=4px>吐忠言，嘉謀日聞於上，天下條貫，國家表裏，爛然可睹矣。</font><font size=4px color="#009090"><font size=4px>〔師古曰：爛然，分明之貌也。〕</font></font><font size=4px>

 　　夫以四海之廣，士民之數，</font><font size=4px color="#009090"><font size=4px>〔數，趨玉翻。〕</font></font><font size=4px>能言之類至眾多也；然其雋桀指世陳政，言成文章，質之先世</font><span class="h"><font size=4px>【章：十四行本「世」作「聖」；乙十一行本同；孔本同；張校同。】</font></font><font size=4px>而不繆，施之當世合時務，若此者亦無幾人。</font><font size=4px color="#009090"><font size=4px>〔師古曰：無幾，言不多也。幾，音居豈翻。〕</font></font><font size=4px>故爵祿束帛者，天下之砥石，高祖所以厲世摩鈍也。</font><font size=4px color="#009090"><font size=4px>〔師古曰：砥，細石也；音之履翻，又音祇。〕</font></font><font size=4px>

 　　孔子曰：『工欲善其事，必先利其器。』</font><font size=4px color="#009090"><font size=4px>〔師古曰：論語載孔子之言也。工以諭國政，利器諭賢材。〕</font></font><font size=4px>至秦則不然，張誹謗之罔以為漢敺除，</font><font size=4px color="#009090"><font size=4px>〔為，于偽翻。〕</font></font><font size=4px>倒持泰阿，授楚其柄。</font><font size=4px color="#009090"><font size=4px>〔師古曰：太阿，劍名，歐冶所鑄也。言秦無道，令陳涉、項羽乘間而發，譬倒持劍，以把授人也。〕</font></font><font size=4px>故誠能勿失其柄，天下雖有不順，莫敢觸其鋒，此孝武皇帝所以辟地建功，為漢世宗也。</font><font size=4px color="#009090"><font size=4px>〔師古曰：辟，讀曰闢。〕</font></font><font size=4px>

 　　今陛下既不納天下之言，又加戮焉。夫鳶鵲遭害，則仁鳥增逝，</font><font size=4px color="#009090"><font size=4px>〔師古曰：鳶，鴟也。仁鳥，鸞鳳也。鳶，音緣。〕</font></font><font size=4px>愚者蒙戮，則智士深退。間者愚民上書，多觸不急之法，</font><font size=4px color="#009090"><font size=4px>〔師古曰：言以其所言為不急而罪之。〕</font></font><font size=4px>或下廷尉而死者眾。</font><font size=4px color="#009090"><font size=4px>〔下，遐稼翻；下同。〕</font></font><font size=4px>自陽朔以來，天下以言為諱，朝廷尤甚，</font><font size=4px color="#009090"><font size=4px>〔懲王章之死也。師古曰：防人之口，法禁嚴切也。〕</font></font><font size=4px>群臣皆承順上指，莫有執正。何以明其然也﹖取民所上書，陛下之所善，試下之廷尉，廷尉必曰『非所宜言，大不敬，』以此卜之，一矣。故京尹王章，資質忠直，敢面引廷爭，</font><font size=4px color="#009090"><font size=4px>〔爭，讀曰諍。〕</font></font><font size=4px>孝元皇帝擢之，以厲具臣而矯曲朝；</font><font size=4px color="#009090"><font size=4px>〔元帝初，擢章為左曹、中郎將。師古曰：具臣，具位之臣，無益者也。矯，正也。朝，直遙翻。〕</font></font><font size=4px>及至陛下，戮及妻子；</font><font size=4px color="#009090"><font size=4px>〔事見上卷陽朔元年。〕</font></font><font size=4px>且惡惡止其身，</font><font size=4px color="#009090"><font size=4px>〔公羊傳：惡惡止其身，善善及子孫。〕</font></font><font size=4px>王章非有反畔之辜而殃及室家，</font><font size=4px color="#009090"><font size=4px>〔言王章妻子坐徙也。孔穎達曰：左傳曰：男有室，女有家。謂男處妻之室，女安夫之家，夫婦共為家室。故謂夫婦家室之道為室家也。〕</font></font><font size=4px>折直士之節，</font><font size=4px color="#009090"><font size=4px>〔折，而設翻。〕</font></font><font size=4px>結諫臣之舌。群臣皆知其非，然不敢爭，天下以言為戒，最國家之大患也！

 　　願陛下循高祖之軌，杜亡秦之路，除不急之法，下無諱之詔，博覽兼聽，謀及疏賤，令深者不隱，遠者不塞，所謂『辟四門，明四目』也。</font><font size=4px color="#009090"><font size=4px>〔師古曰：虞書舜典曰：「闢四門，明四目。」言開四門以致眾賢，則明視於四方也。塞，悉則翻。辟，讀曰闢。〕</font></font><font size=4px>往者不可及，來者猶可追。方今君命犯而主威奪，</font><font size=4px color="#009090"><font size=4px>〔師古曰：君命犯者，謂大臣犯君之命。〕</font></font><font size=4px>外戚之權，日以益隆。陛下不見其形，願察其景！建始以來，日食、地震，以率言之，三倍春秋，水災亡與比數，</font><font size=4px color="#009090"><font size=4px>〔師古曰：言其極多，不可比校而數也。亡，讀曰無。〕</font></font><font size=4px>陰盛陽微，金鐵為飛，此何景也﹖</font><font size=4px color="#009090"><font size=4px>〔張晏曰：河平二年，沛郡鐵官鑄鐵如星飛，上去權、臣用事之異也。蘇林曰：言之不從，是謂不又，則金不從革。景，象也；何象，言將危亡也。為，于偽翻。〕</font></font><font size=4px>漢興以來，社稷三危：呂，霍，上官；皆母后之家也。親親之道，全之為右，</font><font size=4px color="#009090"><font size=4px>〔師古曰：務全安之，此為上。〕</font></font><font size=4px>當與之賢師良傅，教以忠孝之道；今乃尊寵其位，授以魁柄，</font><font size=4px color="#009090"><font size=4px>〔師古曰：以斗為諭也。斗身為魁。〕</font></font><font size=4px>使之驕逆，至於夷滅，</font><font size=4px color="#009090"><font size=4px>〔師古曰：夷，平也，謂平除之。〕</font></font><font size=4px>此失親親之大者也。自霍光之賢，不能為子孫慮，故權臣易世則危。書曰『毋若火，始庸庸。』</font><font size=4px color="#009090"><font size=4px>〔師古曰：周書洛誥之辭也。庸庸，微小貌也。言火始微小，不早撲滅，則至熾盛；大臣貴擅，亦當早圖，黜其權也。〕</font></font><font size=4px>勢陵於君，權隆於主，然後防之，亦無及已！」</font><font size=4px color="#009090"><font size=4px>〔師古曰：已語終辭。〕</font></font><font size=4px>上不納。

 　　 
</font><!--/HTMLBUILERPART0--><font size=4px>