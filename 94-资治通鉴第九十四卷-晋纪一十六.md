<font size=4px>　　晉紀十六（起著雍困敦（戊子），盡重光單閼（辛卯），凡四年。）

 　　顯宗皇帝上之下

 　　咸和三年（戊子、三二八）

 　　春，正月，溫嶠入救建康，軍于尋陽。</font><font size=4px color="#009090"><font size=4px>〔自武昌東下，軍于尋陽。〕</font></font><font size=4px>

 　　韓晃襲司馬流於慈湖；流素懦怯，將戰，食炙不知口處，兵敗而死。炙，之夜翻，燔肉也。

 　　丁未，蘇峻帥祖渙、許柳等眾二萬人，濟自橫江，登牛渚，軍于陵口。</font><font size=4px color="#009090"><font size=4px>〔牛渚山，在今太平州當塗縣北三十里，山下有磯，津渡之處，與和州橫江渡相對。陵口，當在牛渚山東北，即東陵口也。帥，讀曰率。〕</font></font><font size=4px>臺兵禦之，屢敗。二月，庚戌，峻至蔣陵覆舟山。</font><font size=4px color="#009090"><font size=4px>〔陵，阜也；蔣陵，蔣山之阜也。覆舟山，形如覆舟，故名。〕</font></font><font size=4px>陶回謂庾亮曰：「峻佑石頭有重戍，不敢直下，必向小丹楊，南道步來；</font><font size=4px color="#009090"><font size=4px>〔漢丹陽郡治宛陵縣；武帝太康二年，分丹陽宣城郡，治宛陵，而丹陽移治建業。建業，本漢之秣陵也，吳改曰建業，晉復曰秣陵；至太康三年，分秣陵之水北為建業，後避愍帝諱，改曰建康。元帝南渡，建康置丹陽尹，治於臺城西，而丹楊太守舊治秣陵縣，俗謂之小丹楊。其路即今太平州取建康之路也。〕</font></font><font size=4px>宜伏兵邀之，可一戰擒也。」亮不從。峻果自小丹楊來，迷失道，夜行，無復部分。</font><font size=4px color="#009090"><font size=4px>〔分，扶問翻。〕</font></font><font size=4px>亮聞，乃悔之。

 　　朝士以京邑危逼，</font><font size=4px color="#009090"><font size=4px>〔朝，直遙翻。〕</font></font><font size=4px>多遣家人入東避難，</font><font size=4px color="#009090"><font size=4px>〔建康以吳、會稽為東。難，乃旦翻。〕</font></font><font size=4px>左衛將軍劉超獨遷妻孥入居宮內。</font><font size=4px color="#009090"><font size=4px>〔孥，音奴，子也。〕</font></font><font size=4px>

 　　詔以卞壼都督大桁東諸軍事，</font><font size=4px color="#009090"><font size=4px>〔壼，苦本翻。桁，讀與航同。〕</font></font><font size=4px>與侍中鍾雅帥郭默、趙胤等軍及峻戰于西陵。</font><font size=4px color="#009090"><font size=4px>〔據壼傳，峻至東陵口，壼與戰於陵西，成帝紀作「西陵」。〕</font></font><font size=4px>壼等大敗，死傷以千數。丙辰，峻攻青溪柵；卞壼率諸軍拒擊，不能禁。峻因風縱人，燒臺省及諸營寺署，一時蕩盡。</font><font size=4px color="#009090"><font size=4px>〔杜佑曰：宋、齊有三臺、五省之號。三臺，蓋兩漢舊名；五省，謂尚書、中書、門下、祕書、集書省也。〕</font></font><font size=4px>壼背癰新愈，創猶未合，</font><font size=4px color="#009090"><font size=4px>〔創，初良翻。〕</font></font><font size=4px>力疾帥左右苦戰而死；二子眕盱隨父後，亦赴散而死。其母撫尸哭曰：「父為忠臣，子為孝子，夫何恨乎！」</font><font size=4px color="#009090"><font size=4px>〔眕，之忍翻。盱，凶于翻。夫，音扶。〕</font></font><font size=4px>

 　　丹楊尹羊曼勒兵守雲龍門，與黃門侍郎周導、廬江太守陶瞻皆戰死。庾亮帥眾將陳于宣陽門內，</font><font size=4px color="#009090"><font size=4px>〔帥，讀曰率。陳，讀曰陣。〕</font></font><font size=4px>未及成列，士眾皆棄甲走，亮與弟懌、條、翼及郭默、趙胤俱奔尋陽。</font><font size=4px color="#009090"><font size=4px>〔依溫嶠也。〕</font></font><font size=4px>將行，顧謂鍾雅曰：「後事深以相委。」雅曰：「棟折榱崩，誰之咎也！」</font><font size=4px color="#009090"><font size=4px>〔折，而設翻。榱，所追翻。秦曰屋椽，齊魯曰桷，周曰榱。〕</font></font><font size=4px>亮曰：「今日之事，不容復言。」</font><font size=4px color="#009090"><font size=4px>〔復，扶又翻。〕</font></font><font size=4px>亮乘小船，亂兵相掠；亮左右射賊，誤中柁工，應弦而倒。</font><font size=4px color="#009090"><font size=4px>〔柁，待可翻。柁以正船，柁工，一船之司命也。射，而亦翻。中，竹仲翻。〕</font></font><font size=4px>船上咸失色欲散，亮不動，徐曰：「此手何可使著賊！」</font><font size=4px color="#009090"><font size=4px>〔言射不能殺賊而反射殺柁工，自恨之辭也。著，直略翻。〕</font></font><font size=4px>眾乃安。

 　　峻兵入臺城，司徒導謂侍中褚翜曰：「至尊當御正殿，君可啟令速出。」翜即入上閤，躬自抱帝登太極前殿；</font><font size=4px color="#009090"><font size=4px>〔翜，所甲翻。〕</font></font><font size=4px>導及光祿大夫陵曄、荀崧、尚書張闓共登御床，擁衛帝。</font><font size=4px color="#009090"><font size=4px>〔闓，苦亥翻，又音開。〕</font></font><font size=4px>以劉超為右衛將軍，</font><font size=4px color="#009090"><font size=4px>〔晉志：文帝初置中衛及衛將軍，武帝受命，分為左、右衛，以羊琇為士左，趙序為右。〕</font></font><font size=4px>使與鍾雅、褚翜侍立左右，太常孔愉朝服守宸廟。</font><font size=4px color="#009090"><font size=4px>〔朝，直遙翻。〕</font></font><font size=4px>時百官奔散，殿省蕭然。峻兵既入，叱褚翜令下。翜正立不動，呵之曰：「蘇冠軍來覲至尊，</font><font size=4px color="#009090"><font size=4px>〔峻先以討沈充功進冠軍將軍，故稱之。 冠，古玩翻。〕</font></font><font size=4px>軍人豈得侵逼！」由是峻兵不敢上殿，</font><font size=4px color="#009090"><font size=4px>〔上，時掌翻。〕</font></font><font size=4px>突入後宮，宮人及太后左右侍人皆見掠奪。峻兵驅役百官，光祿動王彬等皆被捶撻，</font><font size=4px color="#009090"><font size=4px>〔捶， 止橤翻。〕</font></font><font size=4px>令負擔登蔣山。</font><font size=4px color="#009090"><font size=4px>〔擔，都藍翻，又徒濫翻。蔣山，即鍾山，在今上元縣東北十八里。輿地志曰：古曰金陵山，縣名因此；又名蔣山，漢末，秣陵尉蔣子文 討賊，戰死于此，吳太帝為立廟，子文祖諱鍾，因改曰蔣山。余謂孫權祖亦諱鍾，當因是改也。〕</font></font><font size=4px>裸剝士女，</font><font size=4px color="#009090"><font size=4px>〔裸，魯果翻。〕</font></font><font size=4px>皆以壞席苫草自鄣，無草者坐地以土自覆；哀號之聲，震動內外。</font><font size=4px color="#009090"><font size=4px>〔苫，詩廉翻。覆敷救翻；下同。號，戶刀翻。〕</font></font><font size=4px>

 　　初，姑孰既陷，尚書左丞孔坦謂人曰：「觀峻之勢，必破臺城，自非戰士，不須戎服。」及臺城陷，戎服者多死，白衣者無他。

 　　時官有布二十萬匹，金銀五千斤，錢億萬，絹數萬匹，他物稱是，</font><font size=4px color="#009090"><font size=4px>〔言他物與布金銀錢絹相稱也。稱，尺證翻。〕</font></font><font size=4px>峻盡費之；太官惟有燒餘米數石以供御膳。

 　　或謂鍾曰：「君性亮直，必不容於寇讎，盍早為之計！」雅曰：「國亂不能匡，君危不能濟，各遁逃以求免，何以為臣！」

 　　丁巳，峻稱詔大赦，惟庾亮兄弟不在原例。</font><font size=4px color="#009090"><font size=4px>〔不在見赦之例。〕</font></font><font size=4px>以王導有德望，猶使以本官居己之右。祖約為侍中、太尉、尚書令，峻自為驃騎將軍、錄尚書事，</font><font size=4px color="#009090"><font size=4px>〔驃，匹妙翻。〕</font></font><font size=4px>許柳為丹楊尹，馬雄為左衛將軍，祖渙為驍騎將軍。</font><font size=4px color="#009090"><font size=4px>〔驍，堅堯翻。〕</font></font><font size=4px>弋陽王羕詣峻，稱述峻功，峻復以羕為西陽王、太宰、錄尚書事。</font><font size=4px color="#009090"><font size=4px>〔羕降爵見上卷咸和元年。羕，余亮翻。〕</font></font><font size=4px>

 　　峻遣兵攻吳國內史庾冰，冰不能禦，棄郡奔會稽，</font><font size=4px color="#009090"><font size=4px>〔時以吳郡為吳國，太守為內史。會，工外翻。〕</font></font><font size=4px>至浙江，峻購之甚急。吳鈴下卒引冰入船，以蘧蒢覆之，吟嘯鼓枻，泝流而去。</font><font size=4px color="#009090"><font size=4px>〔蘧，求於翻。蒢，陳如翻。說文曰：蘧篨，竹席也。余謂從「艸」者，今蘆壌也。枻，以制翻。楫謂之枻，泝，蘇故。逆流曰泝。〕</font></font><font size=4px>每逢邏所，邏所，謂津要置邏卒之所。邏，郎佐翻。〕輒以杖叩船曰：「何處覓庾冰，庾冰正在此。」人以為醉，不疑之，冰僅免。峻以侍中蔡謨為吳內史。

 　　溫嶠聞建康不守，號慟；</font><font size=4px color="#009090"><font size=4px>〔號，戶刀翻。〕</font></font><font size=4px>人有候之者，悲哭相對。庾亮至尋陽宣太后詔，以嶠為驃騎將軍、開府儀同三司，又加徐州刺史郗鑒司空。</font><font size=4px color="#009090"><font size=4px>〔郗，丑之翻。〕</font></font><font size=4px>嶠曰：「今日當以滅賊為急，未有功而先拜官，將何以示天下！」遂不受。嶠素重亮，亮雖奔敗，嶠愈推奉之，分兵給亮。

 　　三月，丙子，庾太后以憂崩。

 　　苏峻南屯于湖。

 　　夏，四月，後趙將石堪攻宛，南陽太守王國降之；</font><font size=4px color="#009090"><font size=4px>〔宛，於元翻。降，戶江翻。〕</font></font><font size=4px>遂進攻祖約軍子淮上。約將陳光起兵攻約，約左右閻禿，貌類約，</font><font size=4px color="#009090"><font size=4px>〔禿，吐谷翻。〕</font></font><font size=4px>光謂為約而擒之，約踰垣獲免。光奔後趙。

 　　壬申,葬明穆皇后于武平陵。

 　　庾亮、溫嶠將起兵討蘇峻，而道路斷絕，不知建康聲聞。</font><font size=4px color="#009090"><font size=4px>〔聞，音問。〕</font></font><font size=4px>會南陽范汪至尋陽，言「峻攻令不壹，貪暴縱橫，</font><font size=4px color="#009090"><font size=4px>〔橫，戶孟翻。〕</font></font><font size=4px>滅亡已兆，雖強易弱，</font><font size=4px color="#009090"><font size=4px>〔易，以豉翻。〕</font></font><font size=4px>朝廷有倒懸之急，宜時進討。」嶠深納之。亮辟汪參護軍事。

 　　亮、嶠互相推為盟主；嶠從弟充曰：</font><font size=4px color="#009090"><font size=4px>〔從，才用翻。考異曰：晉春秋作「從兄」，今從晉書嶠傳。〕</font></font><font size=4px>「陶征西位重兵強，</font><font size=4px color="#009090"><font size=4px>〔侃時為征西大將軍、都督荊、湘、雍、梁，專制上流。〕</font></font><font size=4px>宜共推之。」嶠乃遣　督護王愆期詣荊州，邀陶侃與之同赴國難。</font><font size=4px color="#009090"><font size=4px>〔難，乃旦翻；下同。〕</font></font><font size=4px>侃猶以不豫顧命為恨，</font><font size=4px color="#009090"><font size=4px>〔事見上卷咸和元年。〕</font></font><font size=4px>答曰：「吾疆埸外將，不敢越局。」</font><font size=4px color="#009090"><font size=4px>〔謂內輔外禦，各有局分，不敢踰越也。將，即亮翻。〕</font></font><font size=4px>嶠屢說，不能回；</font><font size=4px color="#009090"><font size=4px>〔說，輸芮翻。〕</font></font><font size=4px>乃順侃意，遣使謂之曰：「仁公且守，</font><font size=4px color="#009090"><font size=4px>〔漢、魏以來，率呼宰輔、岳牧為明公；今嶠呼侃為仁公，蓋取天下歸仁之義，言晉之征鎮皆歸重於侃也。使，疏吏翻；下同。〕</font></font><font size=4px>僕當先下。」使者去已二日，平南參軍滎陽毛寶</font><font size=4px color="#009090"><font size=4px>〔嶠為平南將軍，，以寶為參軍。〕</font></font><font size=4px>別使還，聞之，</font><font size=4px color="#009090"><font size=4px>〔還，從宣翻，又如字。〕</font></font><font size=4px>說嶠曰：「凡舉大事，當與天下共之。師克在和，不宜異同。</font><font size=4px color="#009090"><font size=4px>〔左傳：楚鬬廉曰：師克在和，不在眾也。〕</font></font><font size=4px>假令可疑，猶當外示不覺，況自為攜貳邪！宜急追信改書，</font><font size=4px color="#009090"><font size=4px>〔信，即使也。〕</font></font><font size=4px>言必應俱進；若不及前信，當更遣使。」嶠意悟，即追使者改書；侃果許之，遣督護龔登帥兵詣嶠。</font><font size=4px color="#009090"><font size=4px>〔帥，讀曰率。〕</font></font><font size=4px>嶠有眾七千，於是列上尚書，</font><font size=4px color="#009090"><font size=4px>〔以侃為盟主，與亮、嶠列名上之尚書。上，時掌翻。〕</font></font><font size=4px>陳祖約、蘇峻罪狀，移告征鎮，灑泣登舟。

 　　陶侃復追龔登還。嶠遺侃書曰：「夫軍有進而無退，可增而不可減。近已移檄遠近，言於盟府，</font><font size=4px color="#009090"><font size=4px>〔盟府，謂侃府也；侃為盟主，故稱為盟府。復，扶又翻。遺，于季翻。〕</font></font><font size=4px>刻後月半大舉，諸郡軍並在路次，惟須仁公軍至，便齊進耳。仁公今召軍還，疑惑遠近，成敗之由，將在於此。僕才輕任重，實憑仁公篤愛，遠稟成規；至於首啟戎行，</font><font size=4px color="#009090"><font size=4px>〔行，戶剛翻。詩；元戎十乘，以先啟行。〕</font></font><font size=4px>不敢有辭，僕與仁公，如藐尾相衛，脣齒相依也。恐或者不達高旨，將謂仁公緩於討賊，此聲難追。僕與仁公並受方嶽之任安危休戚，理既同之。且自頃之顧，綢繆往來，情深義重，</font><font size=4px color="#009090"><font size=4px>〔綢，除留翻；繆，莫彪翻；纏綿也。〕</font></font><font size=4px>一旦有急，亦望仁公悉眾見救，況社稷之難乎！今日之憂，豈惟僕一州，文武莫不翹首企足以望侃兵之來。難，乃旦翻。〕假令此州不守，約、峻樹置官長於此，</font><font size=4px color="#009090"><font size=4px>〔此，謂江州也。長，知兩翻。〕</font></font><font size=4px>荊、楚西逼強胡，東接逆賊，因之以饑饉，將來之危，乃當甚於此州之今日也。仁公進當為大晉之忠臣，參桓、文之功；退當以慈父之情，雪愛子之痛。</font><font size=4px color="#009090"><font size=4px>〔謂侃子瞻為峻所殺。〕</font></font><font size=4px>今約、峻凶逆無道，痛感天地，人心齊壹，咸皆切齒。今之進討，若以石投卵耳；苟復召兵還，是為敗於幾成也。</font><font size=4px color="#009090"><font size=4px>〔復，扶又翻。幾，居希翻。〕</font></font><font size=4px>願深察所陳！」王愆期謂侃曰：「蘇峻，豺狼也，如得遂志，四海雖廣，公寧有容足之地乎！」侃深感悟，即戎服登舟。瞻喪至不臨，</font><font size=4px color="#009090"><font size=4px>〔臨，力鴆翻。〕</font></font><font size=4px>晝夜兼道而進。

 　　郗鑒在廣陵，城孤糧少，逼近胡寇，</font><font size=4px color="#009090"><font size=4px>〔近，其靳翻。〕</font></font><font size=4px>人無固志。得詔書，即流涕誓眾，入赴國難，將士檃奮。</font><font size=4px color="#009090"><font size=4px>〔難，乃旦翻。將，即亮翻。〕</font></font><font size=4px>遣將軍夏侯長等間 行謂溫嶠曰：「或聞賊欲挾天子東入會稽，當先立營壘，屯據要害，既防其越逸，又斷賊糧運，</font><font size=4px color="#009090"><font size=4px>〔間，古莧翻。斷，丁管翻。〕</font></font><font size=4px>然後清野堅壁以待賊。賊攻城不拔，野無所掠，東道既斷，糧運自絕，必自潰矣。」嶠深以為然。</font><font size=4px color="#009090"><font size=4px>〔晉都建康，糧運皆仰三吳，故欲先斷東道。王敦、蘇峻之亂，匡復之謀，郗鑒為多。〕</font></font><font size=4px>

 　　五月，陶侃率眾至尋陽。議者咸謂侃欲誅庾亮以謝天下；亮甚懼，用溫嶠計，詣侃拜謝。侃驚，止之曰：「庾元規乃拜陶士行邪！」</font><font size=4px color="#009090"><font size=4px>〔陶侃，字士行。〕</font></font><font size=4px>亮引咎自責，風止可觀，侃不覺釋然，曰：「君侯脩石頭以擬老子，</font><font size=4px color="#009090"><font size=4px>〔見卷咸和元年。〕</font></font><font size=4px>今日反見求邪！」即與之談宴終日，遂與亮、嶠同趣建康。</font><font size=4px color="#009090"><font size=4px>〔趣，七喻翻。〕</font></font><font size=4px>戎卒四萬，旌旗七百餘里，鉦鼓之聲，震於遠近。

 　　蘇峻聞西方兵起，用參軍賈寧計，自姑孰還據石頭，分兵以拒侃等。

 　　乙未，峻逼遷帝於石頭，司徒導固爭，不從。帝哀泣升車，宮中慟哭。時天大雨，道路泥濘，</font><font size=4px color="#009090"><font size=4px>〔濘，乃定翻，淖也。〕</font></font><font size=4px>劉超、鍾雅步侍左右，峻給馬，不肯乘，而悲哀慷慨。峻聞而惡之，然未敢殺也。</font><font size=4px color="#009090"><font size=4px>〔惡，烏路翻。〕</font></font><font size=4px>以其親信許方等補司馬督、殿中監，外託宿衛，內實防禦超等。峻以倉屋為帝宮，日來帝前肆醜言。劉超、鍾雅與右光祿大夫荀崧、金紫光祿大夫華恆、</font><font size=4px color="#009090"><font size=4px>〔左、右光祿大夫，金章紫綬；光祿大夫，銀章青綬；加金章紫綬者，謂之金紫光祿大夫。華，戶化翻。恆，戶登翻。〕</font></font><font size=4px>尚書荀邃、侍中丁潭侍從，不離帝側。</font><font size=4px color="#009090"><font size=4px>〔從，才用翻。離，力智翻。〕</font></font><font size=4px>時饑饉米貴，峻問遺，超一無所受。繾綣朝夕，</font><font size=4px color="#009090"><font size=4px>〔遺，于季翻。繾，詰戰翻，又去演翻；綣，區願翻。繾綣，反覆不相離也。孔穎達曰：繾綣，牢固相著之意。左傳曰：繾綣從公，毋通內外。〕</font></font><font size=4px>臣節愈恭；雖居幽厄之中，超猶啟帝，授孝經、論語。

 　　峻使左光祿大夫陵曄守留臺，逼迫居民，盡聚之後苑；使匡術守苑城。

 　　尚書左丞孔坦奔陶侃，侃以為長史。

 　　初，蘇峻遣尚書張闓權督東軍，司徒導密令以太后詔諭三吳吏士，</font><font size=4px color="#009090"><font size=4px>〔漢置吳郡；吳分吳郡置吳興郡；晉又分吳興、丹楊置義興郡，是為三吳。酈道元曰：世謂吳郡、吳興、會稽為三吳。杜佑曰：晉、宋之間，以吳郡、吳興、丹楊為三吳。〕</font></font><font size=4px>使起義兵救天子。會稽內史王舒以庾冰行奮武將軍，使將兵一萬，西渡浙江；</font><font size=4px color="#009090"><font size=4px>〔將，即亮翻；下同。〕</font></font><font size=4px>於是吳興太守虞潭、吳國內史蔡謨、前義興太守顧眾等皆舉兵應之。潭母孫氏謂潭曰：「汝當捨生取義，勿以吾老為累！」</font><font size=4px color="#009090"><font size=4px>〔累，力瑞翻。〕</font></font><font size=4px>盡遣其家僮從軍，鬻其環珮以為軍資。謨以庾冰當還舊任，即去郡以讓冰。

 　　蘇峻聞東方兵起，遣其將管商、張健、弘徽等拒之；虞潭等與戰，互有勝負，未能得前。

 　　陶侃、溫嶠軍于茄子浦；嶠以南兵習水，蘇峻兵便步，</font><font size=4px color="#009090"><font size=4px>〔南兵，謂侃、嶠之兵。便步，謂便於步戰。〕</font></font><font size=4px>令：「將士有上岸者死！」</font><font size=4px color="#009090"><font size=4px>〔上，時掌翻。〕</font></font><font size=4px>會峻送米萬斛饋祖約，約遣司馬桓撫等迎之。毛寶帥千人為嶠前鋒，</font><font size=4px color="#009090"><font size=4px>〔帥，讀曰率；下同。〕</font></font><font size=4px>告其眾曰：「兵法，『軍令有所不從』，豈可視賊可擊，不上岸擊之邪！」乃擅往襲撫，悉獲其米，斬獲萬計，約由是飢乏。嶠表寶為廬江太守。

 　　陶侃表王舒監浙東軍事，虞潭監浙西軍事，</font><font size=4px color="#009090"><font size=4px>〔監，工銜翻。〕</font></font><font size=4px>郗鋻都督揚州八郡諸軍事；令舒、潭皆受鑒節度。鑒帥渡江，與侃等會于茄子浦，</font><font size=4px color="#009090"><font size=4px>〔類篇：茄，求加翻；菜名，子可食。茄葉似蒿蓼葉而青，子熟於夏秋之間，大如秤棰，有紫色者，有白色者，及其熟也，色正黃。蓋其地宜茄子，人多於此樹藝，因以名浦。〕</font></font><font size=4px>雍州刺史魏該亦以兵會之。</font><font size=4px color="#009090"><font size=4px>〔雍，於用翻。〕</font></font><font size=4px>

 　　丙辰，侃等舟師直指石頭，至于蔡洲；侃屯查浦，</font><font size=4px color="#009090"><font size=4px>〔蔡洲，在石頭西岸；查浦，在大江南岸，直秦淮口。〕</font></font><font size=4px>嶠屯沙門浦。峻登烽火樓，望見士眾之盛，有懼色，謂左右曰：「吾本知溫嶠能得眾也。〕

 　　庾亮遣督護王彰搫峻黨張曜，反為所敗。亮送節傳以謝侃。</font><font size=4px color="#009090"><font size=4px>〔敗，補邁翻。傳，株戀翻。〕</font></font><font size=4px>侃答曰：「古人三敗，</font><font size=4px color="#009090"><font size=4px>〔謂魯將曹沬也。〕</font></font><font size=4px>君侯始二；當今事急，不宜數爾。」</font><font size=4px color="#009090"><font size=4px>〔言不宜數數如此。數，所角翻。〕</font></font><font size=4px>亮司馬陳郡殷融詣侃謝曰：「將軍為此，非等所裁。」王彰至曰：「彰自為之，將軍不知也。」侃曰：「昔殷融為君子，王彰為小人；今王彰為君子，殷融為小人。」

 　　宣城內史桓彝，聞京城不守，慷慨流涕，進屯涇縣。</font><font size=4px color="#009090"><font size=4px>〔彝自廣德進屯涇縣。〕</font></font><font size=4px>時州郡多遣使降蘇峻，</font><font size=4px color="#009090"><font size=4px>〔使，疏吏翻。降，戶江翻。〕</font></font><font size=4px>裨惠復勸彝宜且與通使，以紓交至之禍。</font><font size=4px color="#009090"><font size=4px>〔紓，緩也。交至之禍，言州郡多降，峻兵將四合而交至也。復，扶又翻。〕</font></font><font size=4px>彝曰：「吾受國厚恩，義在致死，焉能忍恥與逆臣通問！</font><font size=4px color="#009090"><font size=4px>〔焉，於虔翻。〕</font></font><font size=4px>如其不濟，此則命也。」彝遣將軍俞縱守蘭石，</font><font size=4px color="#009090"><font size=4px>〔蘭石，在涇縣東北。〕</font></font><font size=4px>峻遣其將韓晃攻之。縱將敗，左右勸縱退軍。縱曰：「吾受桓侯厚恩，當以死報。吾之不可負桓侯，猶桓侯之不負國也。」遂力戰而死。晃進軍攻彝，六月，城陷，執彝，殺之。

 　　諸軍初至石頭，即欲決戰，陶侃曰：「賊眾方盛，難與爭鋒，當以歲月，智計破之。」既而屢戰無功，監軍部將李根請築白石壘，</font><font size=4px color="#009090"><font size=4px>〔是時同盟諸將無監軍事者，竊意李根蓋郗鹽軍部將也。前史既逸「郗」字，後人遂改「鑒」為「監」。白石壘，在石頭東北，峻極險固。杜佑曰：白石里，在臺城西，宋武帝大明四年為蠶所，置大殿於此。〕</font></font><font size=4px>侃從之，夜，築壘，至曉而成。聞峻軍嚴聲，</font><font size=4px color="#009090"><font size=4px>〔聞峻軍擊鼓嚴隊之聲。〕</font></font><font size=4px>諸將咸懼其來攻。孔坦曰：「不然。若峻攻壘，必須東北風急，令我水軍不得往救；今天清靜，賊必不來。所以嚴者，必遣軍出江乘，掠京口以東矣。」已而果然。侃使庾亮以二千人守白石，峻帥步騎萬餘四面攻之，不克。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　王舒、虞潭等數峻兵戰，不利。</font><font size=4px color="#009090"><font size=4px>〔數，所角翻。〕</font></font><font size=4px>孔坦曰：「本不須召郗公，遂使東門無限，今宜遣還，雖晚，猶勝不也。」</font><font size=4px color="#009090"><font size=4px>〔言雖遣還之晚，猶勝不遣還也。〕</font></font><font size=4px>侃乃令鑒與後將軍郭默還據京口，立大業、曲阿、庱亭三壘以分峻之兵勢，</font><font size=4px color="#009090"><font size=4px>〔曲阿，秦雲陽縣也，前漢屬會稽郡，後漢屬吳郡，晉屬毗陵郡。大業，里名，在曲阿北。丁度曰：庱亭，在吳興。庱，丑升翻。裴松之曰：庱，攄陵翻。〕</font></font><font size=4px>使郭默守大業。

 　　壬辰，魏该卒。

 　　祖約遣祖渙、桓撫襲湓口；</font><font size=4px color="#009090"><font size=4px>〔湓口，在尋陽，今江州德化縣西一里有湓浦。〕</font></font><font size=4px>陶侃聞之，將自擊之。毛寶曰：「義軍恃公，公不可動，寶請討之。」侃從之。渙、撫過皖，因攻譙國內史桓宣。</font><font size=4px color="#009090"><font size=4px>〔宣時屯皖縣馬頭山。皖，戶版翻。〕</font></font><font size=4px>寶往救之，為渙、撫所敗。</font><font size=4px color="#009090"><font size=4px>〔敗，補邁翻。〕</font></font><font size=4px>箭貫寶髀，徹鞍，</font><font size=4px color="#009090"><font size=4px>〔徹，敕列翻。〕</font></font><font size=4px>寶使人蹋鞍拔箭，血流滿跋。</font><font size=4px color="#009090"><font size=4px>〔跋，許戈翻。〕</font></font><font size=4px>還擊煥、撫，破走之，宣乃得出，歸于溫嶠。寶進攻祖約軍于東關，拔合肥戍；會嶠召之，復歸石頭。

 　　祖約諸將陰與後趙通謀，許為內應。後趙將石聰、石堪引兵濟淮，攻壽春。秋，七月，約眾潰，奔歷陽，聰等虜壽春二萬餘戶而歸。

 　　後趙中山公虎、帥眾四萬自軹關西入，擊趙河東，</font><font size=4px color="#009090"><font size=4px>〔軹關，在河內軹縣。帥，讀曰率。〕</font></font><font size=4px>應之者五餘縣，遂進攻蒲阪。趙主曜遣河間王述發氐、羌之眾屯秦州以備張駿、楊難敵，自將中外精銳水陵諸軍以救蒲阪，自衛關北濟；</font><font size=4px color="#009090"><font size=4px>〔晉書地理志，汲郡汲縣有衛關。〕</font></font><font size=4px>虎懼，弔退。曜追之，八月，及於高候；</font><font size=4px color="#009090"><font size=4px>〔杜佑曰：今絳州聞喜縣北有高候原。〕</font></font><font size=4px>與虎戰，大破之，斬石瞻，枕尸二百餘里，</font><font size=4px color="#009090"><font size=4px>〔枕，職鴆翻。〕</font></font><font size=4px>收其資仗億計。虎奔朝歌。</font><font size=4px color="#009090"><font size=4px>〔杜佑曰：衛州衛縣，漢朝歌縣。紂都朝歌，在今縣西。〕</font></font><font size=4px>曜濟自大陽，</font><font size=4px color="#009090"><font size=4px>〔大陽屬河東郡。應劭曰：在大河之陽，故曰大陽。唐志，陝州陝縣有大陽故關，春秋之茅津也。〕</font></font><font size=4px>攻石生于金墉，決千金堨以灌之。</font><font size=4px color="#009090"><font size=4px>〔堨，烏葛翻。〕</font></font><font size=4px>分遣諸將攻汲郡、河內，後趙滎陽太守尹矩、野王太守張進等皆降之。</font><font size=4px color="#009090"><font size=4px>〔野王縣自漢以來屬河內郡，後趙鈶置郡也。降，戶江翻。〕</font></font><font size=4px>襄國大震。

 　　張駿治兵，欲乘虛襲長安。理曹郎中索詢諫曰：</font><font size=4px color="#009090"><font size=4px>〔理曹郎中，張氏所置，以掌刑獄。索，昔各翻。〕</font></font><font size=4px>「劉曜雖東征，其子胤守長安，未易輕也。</font><font size=4px color="#009090"><font size=4px>〔易，以豉翻；下同。〕</font></font><font size=4px>借使小有所獲，彼若釋東方之圖，還與我校；禍難之期未可量也。」</font><font size=4px color="#009090"><font size=4px>〔難，乃旦翻。量，音良。〕</font></font><font size=4px>駿乃止。

 　　蘇峻腹心路永、匡術、賈寧聞祖約敗，恐事不濟，勸峻盡誅司徒導等諸大臣，更樹腹心；</font><font size=4px color="#009090"><font size=4px>〔更，工衡翻。〕</font></font><font size=4px>峻雅敬導，不許。永等更貳於峻，</font><font size=4px color="#009090"><font size=4px>〔貳者，其心攜而兩向。〕</font></font><font size=4px>導使參軍袁耽潛誘永使歸順，</font><font size=4px color="#009090"><font size=4px>〔誘，音酉。〕</font></font><font size=4px>九月，戊申，導攜二子與永奔白石。耽，渙之曾孫也。</font><font size=4px color="#009090"><font size=4px>〔袁渙事曹操。〕</font></font><font size=4px>

 　　陶侃、溫嶠等與蘇峻久相持不決，峻分遣諸將東西攻掠，所嚮多捷，人情恟懼。</font><font size=4px color="#009090"><font size=4px>〔恟，許拱翻。〕</font></font><font size=4px>朝士之奔西軍者皆曰：「峻狡黠有膽決，其徒驍勇，所向無敵。</font><font size=4px color="#009090"><font size=4px>〔朝，直遙翻。黠，下八翻。驍，堅堯翻。〕</font></font><font size=4px>若天討有罪，則峻終滅亡；止以人事言之，未易除也。」溫嶠怒曰：「諸君怯懦，乃更譽賊！」</font><font size=4px color="#009090"><font size=4px>〔譽，羊諸翻，稱揚之也。〕</font></font><font size=4px>及累戰不勝，嶠亦憚之。

 　　嶠軍食盡，貸於陶侃。</font><font size=4px color="#009090"><font size=4px>〔貸，他代翻，借也。〕</font></font><font size=4px>侃怒曰：「使君前云不憂無良將及兵食，惟欲得老僕為主耳。今數戰皆北，良將安在！荊州接胡、蜀二虜，當備不虞；若復無食，</font><font size=4px color="#009090"><font size=4px>〔復，扶又翻。〕</font></font><font size=4px>僕便欲西歸，更思良算，徐來殄賊，不為晚也。」嶠曰：「凡師克在和，古之善教也。光武之濟昆陽，</font><font size=4px color="#009090"><font size=4px>〔見三十九卷漢淮陽王更始元年。〕</font></font><font size=4px>曹公之拔官渡，</font><font size=4px color="#009090"><font size=4px>〔見崟十三卷漢獻帝建安五年。〕</font></font><font size=4px>以寡敵眾，杖義故也。峻、約小豎，凶逆滔天，何憂不滅！峻驟勝而驕，自謂無前，今挑之戰，</font><font size=4px color="#009090"><font size=4px>〔挑，徒了翻。〕</font></font><font size=4px>可一鼓而擒也。柰何捨垂立之功，設進退之計乎！且天子幽逼，社稷危殆，乃四海臣子肝腦塗地之日。嶠等與公並受國恩，事若克濟，則臣主同祚；如其不捷，當灰身以謝先帝耳。今之事勢，義無旋踵，譬如騎虎，安可中下哉！公若違眾獨返，人心必沮；沮眾敗事，義旗將迴指於公矣。」</font><font size=4px color="#009090"><font size=4px>〔溫嶠辭嚴義正，所以能留陶侃，共成大功。沮，在呂翻。敗，補邁翻。〕</font></font><font size=4px>毛寶言於嶠曰：「下官能留陶公。」乃往說侃曰：</font><font size=4px color="#009090"><font size=4px>〔說，輸芮翻。〕</font></font><font size=4px>「公本鎮蕪湖，為南北勢援，前既已下，勢不可還。且軍政有進無退，非宜整齊三軍，示眾必死已，亦謂退無所據，終至滅亡。往者杜弢非不強盛，公竟滅之，</font><font size=4px color="#009090"><font size=4px>〔見八十九卷愍帝建興三年。弢，土刀翻。〕</font></font><font size=4px>何至於峻，獨不可破邪！賊亦畏死，非皆勇健，公可試與寶兵，使上岸斷賊資糧；</font><font size=4px color="#009090"><font size=4px>〔上，時掌翻。斷，丁管翻。〕</font></font><font size=4px>若寶不立效，然後公去，人心不恨矣。」侃然之，加寶督護而遣之。竟陵太戭李陽說侃曰：</font><font size=4px color="#009090"><font size=4px>〔惠帝元康九年，分江夏西界立竟陵郡。〕</font></font><font size=4px>「今大事若不濟，公雖有粟，安得而食諸！」侃乃分米五萬石以餉嶠軍。毛寶燒峻句容、湖孰積聚，</font><font size=4px color="#009090"><font size=4px>〔句容、湖孰二縣，屬丹楊郡。〕</font></font><font size=4px>峻軍乏食，侃遂留不去。

 　　張健、韓晃等急攻大業；壘中乏水，人飲糞汁。郭默懼，潛突圍出外，留兵守之；郗鑒在京口，軍士聞之皆失色。參軍曹納曰：「大業，京之扞蔽也，一旦不守，則賊兵徑至，不可當也。請還廣陵，以俟後舉。」鑒大會僚佐，責納曰：「吾受先帝顧託之重，正復捐軀九泉，不足報塞。</font><font size=4px color="#009090"><font size=4px>〔復，扶又翻。塞，悉則翻。〕</font></font><font size=4px>今強寇在近，眾心危逼，君腹心之佐，而生長異端，</font><font size=4px color="#009090"><font size=4px>〔長，丁丈翻，今知兩翻。〕</font></font><font size=4px>當何以帥先義眾，鎮壹三軍邪！」</font><font size=4px color="#009090"><font size=4px>〔帥，讀曰率；下同。〕</font></font><font size=4px>將斬之，久乃得釋。

 　　陶侃將救大業，長史殷羨曰：「吾兵不習步戰，救大業而不捷，則大事去矣。不如急攻石頭，則大業自解。」</font><font size=4px color="#009090"><font size=4px>〔謂急攻蘇峻，健、晃必還救之，大業之兵自解。〕</font></font><font size=4px>侃從之。羨，融之兄也。庚午，侃督水軍向石頭。庾亮、溫嶠、趙胤帥步兵萬人從白石南上，欲挑戰。峻將八千人逆戰，</font><font size=4px color="#009090"><font size=4px>〔上，時掌翻。挑，徒了翻。將，即亮翻；下同。〕</font></font><font size=4px>遣其子碩及其將匡孝分兵先蒲趙胤軍，敗之。 </font><font size=4px color="#009090"><font size=4px>〔蒲，迫也。敗，補邁翻。〕</font></font><font size=4px>峻方勞其將士，</font><font size=4px color="#009090"><font size=4px>〔勞，力到翻。〕</font></font><font size=4px>乘醉望見胤走，曰：「孝能破賊，我更不如邪！」因舍其眾，</font><font size=4px color="#009090"><font size=4px>〔舍，讀曰捨。〕</font></font><font size=4px>與數騎北下突陳，不 得入，</font><font size=4px color="#009090"><font size=4px>〔陳，讀曰陣。〕</font></font><font size=4px>將回趨白木陂；馬躓，</font><font size=4px color="#009090"><font size=4px>〔躓，陟利翻，跲也。白木陂，在東陵東。趨，七喻翻；下兵趨同。〕</font></font><font size=4px>侃部將彭世、李千等投之以矛，峻墜馬首，臠割之，焚其骨，三軍皆稱萬歲。餘眾大潰。</font><font size=4px color="#009090"><font size=4px>〔一鼓禽峻，果如溫嶠之言。〕</font></font><font size=4px>峻司馬任讓等共立峻弟逸為主，閉城自守。</font><font size=4px color="#009090"><font size=4px>〔任，音壬。〕</font></font><font size=4px>溫嶠乃立行臺，布告遠近，凡故吏二千石以下，皆令赴臺；於是至者雲集。韓晃聞峻死，引兵趣石頭。管商、弘徽攻庱亭壘，督護李閎、輕車長史滕含擊破之。</font><font size=4px color="#009090"><font size=4px>〔輕車長史，輕車將軍長史也。〕</font></font><font size=4px>含，脩之孫也。商走詣庾亮降，</font><font size=4px color="#009090"><font size=4px>〔降，戶江翻。〕</font></font><font size=4px>餘眾皆歸張健。

 　　冬，十一月，後趙王勒欲自將救洛陽，</font><font size=4px color="#009090"><font size=4px>〔將，即亮翻。〕</font></font><font size=4px>僚佐程遐等固諫曰：「劉曜懸軍千里，勢不支久。大王不宜親動，動無萬全。」勒大怒，按劍叱遐等出。乃赦徐光，</font><font size=4px color="#009090"><font size=4px>〔光被囚見上卷咸和元年。〕</font></font><font size=4px>召而謂之曰：「劉曜乘一戰之勝，圍守洛陽，庸人之情皆謂其鋒不可當。曜帶甲十萬，攻一城而百日不克，師老卒怠，以我初銳擊之，可一戰而擒也。若洛陽不守，曜必送死冀州，</font><font size=4px color="#009090"><font size=4px>〔後趙都襄國，冀州之地。〕</font></font><font size=4px>自河已北卷而來，</font><font size=4px color="#009090"><font size=4px>〔卷，讀曰捲；下同。〕</font></font><font size=4px>吾事去矣。程遐等不欲吾行，卿以為何如﹖」對曰：「劉曜乘候之勢，不能進臨襄國，更守金墉，此其無能為可知也。以大王威略臨之，彼必望旗奔敗。平定天下，在今一舉，不可失也。」勒笑曰：「光言是也。」乃使內外戒嚴，有諫者斬。命石堪、石聰及豫州刺史桃豹等各統見眾會滎陽；</font><font size=4px color="#009090"><font size=4px>〔見，賢遍翻。〕</font></font><font size=4px>中山公虎進據石門，</font><font size=4px color="#009090"><font size=4px>〔水經註：漢靈帝於敖城西北，壘石為門，以遏浚儀渠口，謂之石門，滎瀆受河水，亦有石門。〕</font></font><font size=4px>勒自統步騎四萬趣金墉，濟自大堨。</font><font size=4px color="#009090"><font size=4px>〔水經註：石勒襲劉曜，塗出延津，以河冰泮為神靈之助，號是處為靈昌津。騎，奇寄翻。趣，七喻翻。堨，烏葛翻。〕</font></font><font size=4px>

 　　勒謂徐光曰：「曜盛兵成皋關，上策也；阻洛水，其次也；坐守洛陽，此成擒耳。」十二月，乙亥，後趙諸軍集于成皋，步卒六萬，騎二萬七千。勒見趙無守兵，大喜，舉手指天復加額曰：「天也！」</font><font size=4px color="#009090"><font size=4px>〔復，扶又翻。〕</font></font><font size=4px>卷甲銜枚，詭道兼行，出于鞏、訾之間。</font><font size=4px color="#009090"><font size=4px>〔鞏縣，屬河南郡，有東訾城。左傳，單子取訾。杜預曰，在鞏縣西南。晉地道記曰，在之東。訾，子斯翻。〕</font></font><font size=4px>

 　　趙主曜專與嬖臣飲博，不撫士卒；左右或諫，曜怒，以為妖言，斬之。</font><font size=4px color="#009090"><font size=4px>〔嬖，卑義翻，又必計翻。妖，於驕翻。〕</font></font><font size=4px>聞勒已濟河，始議增滎陽戍，杜黃馬關。</font><font size=4px color="#009090"><font size=4px>〔據水經，黃馬坂在成皋縣，河水逕其北，謂之黃馬關。〕</font></font><font size=4px>俄而洛水候者與後趙前鋒交戰，擒羯送之。曜問：「大胡自來邪﹖其眾幾何﹖」羯曰：「王自來，軍勢甚盛。」</font><font size=4px color="#009090"><font size=4px>〔羯，居謁翻。〕</font></font><font size=4px>曜色變，使攝金墉之湋，</font><font size=4px color="#009090"><font size=4px>〔攝，收也。〕</font></font><font size=4px>陳于洛西，</font><font size=4px color="#009090"><font size=4px>〔陳，讀曰陣；下揮陳同。〕</font></font><font size=4px>眾十餘萬，南北十餘里。勒望見，益喜。謂左右曰：「謂左右曰：「可以賀我矣！」勒帥步騎四萬入洛陽城﹖</font><font size=4px color="#009090"><font size=4px>〔帥，讀曰率。〕</font></font><font size=4px>

 　　己卯，中山公虎引步卒三萬自城北而西，攻趙中軍，石堪、石聰等各以精騎八千自城西而北，擊趙前鋒，大戰于西陽門。</font><font size=4px color="#009090"><font size=4px>〔西陽門，即洛城宣陽門也，城西面南頭第一門；或曰：西陽門，即第二門西明門也。〕</font></font><font size=4px>勒躬貫甲冑，出自閶闔門，夾擊之。</font><font size=4px color="#009090"><font size=4px>〔閶闔門，洛城西面北頭門。〕</font></font><font size=4px>曜少而嗜酒，</font><font size=4px color="#009090"><font size=4px>〔少，詩照翻。〕</font></font><font size=4px>末年尤甚；將戰，飲酒數斗。常乘赤馬無故跼頓，</font><font size=4px color="#009090"><font size=4px>〔跼，足踡曲不能伸也；頓，首低下不能舉也。跼，音局。〕</font></font><font size=4px>乃乘小馬。比出，復飲酒斗餘。</font><font size=4px color="#009090"><font size=4px>〔比，必寐翻。復，扶又翻；下同。〕</font></font><font size=4px>至西陽門，揮陳就平。石堪因而乘之，趙兵大潰。曜昏醉退走，馬陷石渠，進于冰上，被瘡十餘，通中者三，</font><font size=4px color="#009090"><font size=4px>〔中，竹仲翻。〕</font></font><font size=4px>為堪所執。勒遂大破趙兵，斬首五萬餘級。下令曰：「所欲擒者一人耳，今已獲之。其敕將士抑鋒止銳，縱其歸命之路。」

 　　曜見勒曰：「石王，頗憶重門之盟否﹖」</font><font size=4px color="#009090"><font size=4px>〔據水經註，重門城，在河內共縣故城西北二十里。此盟當在懷帝永嘉四年同圍河內之時。重，直龍翻。〕</font></font><font size=4px>勒使徐光謂之曰：「今日之事，天使其然，復云何邪！」</font><font size=4px color="#009090"><font size=4px>〔復，扶又翻。〕</font></font><font size=4px>乙酉，勒班師。使征東將軍石邃將兵衛送曜。邃，虎之子也。曜瘡甚，載以馬輿，使醫李永與同載。己亥，至襄國，舍曜於永豐小城，給其妓妾，嚴兵圍守。</font><font size=4px color="#009090"><font size=4px>〔妓，渠綺翻。〕</font></font><font size=4px>遣劉岳、劉震等從男女盛服以見之，</font><font size=4px color="#009090"><font size=4px>〔岳被禽見上卷明帝太寧三年。〕</font></font><font size=4px>曜曰：「吾謂卿等久為灰土，石王仁厚，乃全宥至今邪！我殺石佗，</font><font size=4px color="#009090"><font size=4px>〔見上卷太寧三年。〕</font></font><font size=4px>愧之多矣。今日之禍，自其分耳。」</font><font size=4px color="#009090"><font size=4px>〔分，扶問翻。〕</font></font><font size=4px>留宴終日而去。勒使曜與其太子熙書，諭令速降；</font><font size=4px color="#009090"><font size=4px>〔降，戶江翻。〕</font></font><font size=4px>曜但敕熙與諸大臣「匡維社稷勿以吾易意也。」勒見而惡之，</font><font size=4px color="#009090"><font size=4px>〔惡，烏路翻。〕</font></font><font size=4px>久之，乃殺曜。

 　　是歲，成漢獻王驤卒，</font><font size=4px color="#009090"><font size=4px>〔成封李驤為漢王。驤，思將翻。〕</font></font><font size=4px>其子征東將軍壽以喪還成都。成主雄以李玝為征北將軍、梁州刺史，代壽屯晉壽。</font><font size=4px color="#009090"><font size=4px>〔玝，阮古翻。〕</font></font><font size=4px>

 　　四年（己丑，三二九）

 　　春，正月，光祿大夫陸曄及弟尚書左僕射玩說匡術，以苑城附于西軍；</font><font size=4px color="#009090"><font size=4px>〔說，輸芮翻。〕</font></font><font size=4px>百官皆赴之，推曄督宮城軍事。陶侃命毛寶守南城，鄧岳守西城。</font><font size=4px color="#009090"><font size=4px>〔苑城之南城、西城也。〕</font></font><font size=4px>

 　　右衛將軍劉超、侍中鍾雅與建康令管獏等謀奉帝出赴西軍；事泄，蘇逸使其將平原任讓將兵入宮超、雅。</font><font size=4px color="#009090"><font size=4px>〔將，即亮翻。任，音壬。〕</font></font><font size=4px>帝抱持悲泣曰：「還我侍中、右衛！」讓奪而殺之。初，讓少無行，太常華恆為本州大中正，</font><font size=4px color="#009090"><font size=4px>〔華恆，平原高唐人。少，詩照翻。行，下孟翻。華，戶化翻。恆，戶登翻。〕</font></font><font size=4px>黜其品。及讓為蘇峻將，乘勢多所誅殺，見恆輒恭敬，不敢縱暴。及鍾、劉之死，蘇逸欲并殺恆，讓盡心救衛，恆乃得免。

 　　冠軍將軍趙胤遣部將甘苗擊祖約于歷陽，戊辰，約夜帥左右數百人奔後趙，</font><font size=4px color="#009090"><font size=4px>〔為後石勒殺祖約張本。冠，古玩翻。帥，讀曰率；下同。〕</font></font><font size=4px>其將牽騰率眾出降。</font><font size=4px color="#009090"><font size=4px>〔降，戶江翻；下同。〕</font></font><font size=4px>

 　　蘇逸、蓀碩、韓晃并力攻臺城，焚太極東堂及祕閣，毛寶登城，射殺數十人。</font><font size=4px color="#009090"><font size=4px>〔射，而亦翻。〕</font></font><font size=4px>晃謂寶曰：「君名勇果，何不出鬬﹖」寶曰：「君名健將，</font><font size=4px color="#009090"><font size=4px>〔將，即亮翻。〕</font></font><font size=4px>何不入鬬﹖」晃笑而退。

 　　趙太子熙聞趙主曜被擒，大懼，</font><font size=4px color="#009090"><font size=4px>〔被，皮義翻。〕</font></font><font size=4px>與南陽王胤謀西保秦州。尚書胡動曰：「今雖喪君，境土尚完，將士不叛，且當并力拒之；力不能拒，走未晚也。」胤怒，以為沮眾，斬之，遂帥百官奔上邽，</font><font size=4px color="#009090"><font size=4px>〔以劉胤之才武，不能守長安以抗石勒，劉曜既禽，胤膽破矣。喪，息浪翻。沮，在呂翻。〕</font></font><font size=4px>諸征鎮亦皆棄所栽從之，關中大亂。將軍蔣英、辛恕擁眾數十萬據長安，遣使降于後趙，後趙遣石生帥洛陽之眾赴之。

 　　二月，丙戌，諸軍政石頭。建威長史滕含擊蘇逸，大破之。</font><font size=4px color="#009090"><font size=4px>〔滕含自輕車長吏進建威將軍長史。〕</font></font><font size=4px>蘇碩帥驍勇數百，渡淮而戰，</font><font size=4px color="#009090"><font size=4px>〔淮，秦淮也。驍，堅堯翻。〕</font></font><font size=4px>溫嶠擊斬之。韓晃等懼，以其眾就張健於曲阿，門隘不得出，更相蹈藉，</font><font size=4px color="#009090"><font size=4px>〔更，工衡翻。藉，慈夜翻。〕</font></font><font size=4px>死者萬數。西軍獲蘇逸，斬之。滕含部將曹據抱帝奔溫嶠船，群臣見帝，頓首號泣請罪。殺西陽王羕，并其二子播、充、孫崧及彭城王雄。</font><font size=4px color="#009090"><font size=4px>〔羕附蘇峻見上咸和三年，雄奔峻見上卷二夫。〕</font></font><font size=4px>陶侃與任讓有舊，為請其死。</font><font size=4px color="#009090"><font size=4px>〔為，于偽翻。〕</font></font><font size=4px>帝曰：「是殺吾侍中、右衛者，不可赦也。」乃殺之。司徒導入石頭，令取故節，</font><font size=4px color="#009090"><font size=4px>〔導自討王敦時假節；其自石頭出奔也，棄之。〕</font></font><font size=4px>陶侃笑曰：「蓀武節似不如是。」導有凓色。</font><font size=4px color="#009090"><font size=4px>〔導為侃所譏，自愧其失節。〕</font></font><font size=4px>丁亥，大赦。

 　　張健疑弘、徽等貳於己，皆殺之；帥舟師自延陵將入吳興，</font><font size=4px color="#009090"><font size=4px>〔毗陵縣，前漢屬會稽郡，後漢分屬吳郡，晉分屬毗陵郡。師古曰：毗陵，舊延陵，漢改之。晉分毗陵、延陵為兩縣，毗陵則今常州晉陵縣之地，延陵則今潤州丹徒、金壇之地。宋白曰：延陵縣，本漢曲阿縣地，晉太康二年，分曲阿之延陵鄉置。帥，讀曰率。〕</font></font><font size=4px>乙未，揚烈將軍王允之與戰，大破之，獲男女萬餘口。健復與韓晃、馬雄等西趨故鄣，</font><font size=4px color="#009090"><font size=4px>〔故鄣縣，漢屬丹陽郡；吳分吳郡丹楊置吳興郡，故鄣屬焉。其地本秦鄣郡所治，故曰故鄣。今湖州安吉縣，故鄣之南鄉也；今廣德軍，漢故鄣縣之地。杜佑曰：湖州長城縣西八十里鄣郡故城，即秦鄣郡縣城也。復，扶又翻。趨，七喻翻。〕</font></font><font size=4px>郗鑒遣參軍閎追之，及於平陵山，皆斬之。</font><font size=4px color="#009090"><font size=4px>〔蘇峻傳作「巖山」。據帝紀平陵山當在溧陽界。沈約曰：吳分溧陽為永平縣，晉武帝更名永世。董覽吳地志云：晉分永世為平陵縣，宋文帝元嘉九年，併入永世、溧陽二縣。〕</font></font><font size=4px>

 　　是時宮闕灰燼，以建平園為宮。溫嶠欲遷都豫章，三吳之豪請都會稽，</font><font size=4px color="#009090"><font size=4px>〔會，工外翻。〕</font></font><font size=4px>二論紛紜未決。司徒導曰：「孫仲謀、劉玄德俱言『建康王者之宅』。</font><font size=4px color="#009090"><font size=4px>〔見六十六卷漢獻帝建安十七年。〕</font></font><font size=4px>古之帝王，不必以豐儉移都；苟務本節用，何憂彫弊！若農事不修，則樂土為墟矣。</font><font size=4px color="#009090"><font size=4px>〔樂，音洛。〕</font></font><font size=4px>且北寇游魂，伺我之隙，</font><font size=4px color="#009090"><font size=4px>〔伺，相吏翻。〕</font></font><font size=4px>一旦示弱，竄於蠻越，求之望實，懼非良計。</font><font size=4px color="#009090"><font size=4px>〔望者，見於外者也；實者，有諸中者也。〕</font></font><font size=4px>今特宜鎮之以靜，群情自安。」由是不復徙都。以褚翜為丹楊尹。</font><font size=4px color="#009090"><font size=4px>〔復，扶又翻。翜，所甲翻。〕</font></font><font size=4px>時兵火之後，民物彫殘，翜收堡散亡，京邑遂安。

 　　壬寅，以湘州并荊州。</font><font size=4px color="#009090"><font size=4px>〔分湘州見八十六卷懷帝永嘉元年。〕</font></font><font size=4px>

 　　三月，壬子，論平蘇峻功，以陶侃為侍中、太尉，封長沙郡公，加都督交、廣、寧州諸軍事；</font><font size=4px color="#009090"><font size=4px>〔侃先督荊、襄、雍、梁四州，今加都督三州。〕</font></font><font size=4px>郗鑒為侍中、司空、南昌縣公；溫嶠為驃騎將軍、開府儀同三司，加散騎常侍、始安郡公；</font><font size=4px color="#009090"><font size=4px>〔晉制，驃騎將軍位從公。驃，匹妙翻。〕</font></font><font size=4px>陸曄進爵江陵公；自餘賜爵侯、伯、子男者甚眾。卞壼及二子眕、盱、桓彝、劉超、鍾雅、羊曼、陶瞻，皆加贈諡。路永、匡術、賈寧，皆蘇峻之黨也；峻未敗，永等去峻歸朝廷；王導欲賞以官爵。溫嶠曰：「永等皆峻之腹心，首為亂階，罪莫大焉。晚雖改悟未足以贖前罪；得全首領，為幸多矣，豈可復褒寵之哉！」</font><font size=4px color="#009090"><font size=4px>〔復，扶又翻；下同。〕</font></font><font size=4px>導乃止。

 　　陶侃以江陵偏遠，移鎮巴陵。</font><font size=4px color="#009090"><font size=4px>〔江陵偏在江北，又遠建康。武帝太康元年，立巴陵縣，屬長沙郡，後置建昌郡。水經註曰：湘水北至巴丘山，入于江，右岸有巴陵故城，本吳之巴丘邸閣也。巴丘山，一名天岳山，一名幕阜；前有培塿，曰巴蛇冢。〕</font></font><font size=4px>

 　　朝議欲留溫嶠輔政，</font><font size=4px color="#009090"><font size=4px>〔朝，直遙翻；下同。〕</font></font><font size=4px>嶠以王導先帝所任，固辭還藩；又以京邑荒殘，資用不給，乃留資蓄具、器用而後旋于武昌。

 　　帝之出石頭也，庾亮見帝，稽顙哽咽，</font><font size=4px color="#009090"><font size=4px>〔稽，音放。哽，古杏翻。〕</font></font><font size=4px>詔亮與大臣俱升御座。明日，亮復泥首謝罪，</font><font size=4px color="#009090"><font size=4px>〔復，扶又翻；下同。〕</font></font><font size=4px>乞骸骨，欲闔門投竄山海。帝遣尚書、侍中手詔慰喻曰：「此社稷之難，</font><font size=4px color="#009090"><font size=4px>〔難，乃旦翻。〕</font></font><font size=4px>非舅之責也。」亮上疏自陳：「祖約、蘇峻縱肆凶逆，罪由臣發，</font><font size=4px color="#009090"><font size=4px>〔事見上卷元年。〕</font></font><font size=4px>寸斬屠戮，不足以謝七廟之靈，塞四海之責。</font><font size=4px color="#009090"><font size=4px>〔塞，悉則翻。〕</font></font><font size=4px>朝廷復何理齒臣於人次，臣亦何顏自次於人理！願陛下雖垂寬宥，全其首領；猶宜棄之，任其自存自沒，則天下粗知勸戒之綱矣。」</font><font size=4px color="#009090"><font size=4px>〔粗，坐五翻。〕</font></font><font size=4px>優詔不許。亮又欲遁逃山海，自暨陽東出，</font><font size=4px color="#009090"><font size=4px>〔武帝太康二年，分毗陵、無錫立暨陽縣，屬毗陵郡，其地在今平江府常熟縣界。杜佑曰：江陰，晉曰暨陽。按：暨陽，今江陰軍地，秦、漢為暨陽鄉，晉置暨陽縣城；更暨陽湖。〕</font></font><font size=4px>詔有司錄奪舟船。</font><font size=4px color="#009090"><font size=4px>〔錄，拘也，收也。〕</font></font><font size=4px>亮乃求外鎮自效，出為都督豫州，揚州之江西，宣城諸軍事、</font><font size=4px color="#009090"><font size=4px>〔豫州、揚州之江西，淮南、廬江、弋陽、安豐、歷陽等郡也。宣城郡，屬揚州。〕</font></font><font size=4px>豫州刺史，領宣城內史，鎮蕪湖。

 　　陶侃、溫嶠之討蘇逡也，移檄征、鎮，使各引兵入援。湘州刺史益陽侯卞敦擁兵不赴，又不給軍糧，遣督護將收百人隨大軍而已，朝野莫不怪歎。</font><font size=4px color="#009090"><font size=4px>〔不料其如此而乃如此，故怪之；又念其平昔為何如人而今乃為此，故歎之。〕</font></font><font size=4px>及峻平，陶侃奏敦沮軍，顧望不赴國難，請檻車收付廷尉。</font><font size=4px color="#009090"><font size=4px>〔勤王之師，侃為盟主；湘州又侃所督也，故侃秦收敦。沮，在呂翻。難，乃旦翻。〕</font></font><font size=4px>王導以喪亂之後，宜加寬宥，轉敦安南將軍、廣州刺史；病不赴，徵為光祿大夫、領少府。敦憂愧而卒，</font><font size=4px color="#009090"><font size=4px>〔少，詩照翻。卒，子恤翻。〕</font></font><font size=4px>追贈本官，加散騎常侍，諡曰敬。</font><font size=4px color="#009090"><font size=4px>〔諡法：夙夜警戒曰敬；合善典法曰敬。卞敦何足以當之！〕</font></font><font size=4px>

 　　臣光曰：庾亮以外戚輔政，首發禍機，國破君危，竄身苟免；卞敦位列方鎮，兵糧俱足，朝廷顛覆，坐觀勝負；人臣之罪，孰大於此！既不能明正典刑，又以寵祿報之，晉室無政，亦可知矣。任是責者，豈非導乎！

 　　徙高密王紘為彭城王。紘，雄之弟也。

 　　夏，四月，乙未，始安忠武公溫嶠卒，葬於豫章。朝廷欲為之造大墓於元、明二帝陵之北，</font><font size=4px color="#009090"><font size=4px>〔為，于偽翻。〕</font></font><font size=4px>太尉侃上表曰：「嶠忠誠著於聖世，勳義感於人神，使亡而有知，豈樂今日勞費之事！</font><font size=4px color="#009090"><font size=4px>〔樂，音洛。〕</font></font><font size=4px>願陛下慈恩，停其移葬。」詔從之。

 　　以平南軍司劉胤為江州刺史。</font><font size=4px color="#009090"><font size=4px>〔胤本為溫嶠軍司。〕</font></font><font size=4px>陶侃、郗鑒皆言胤非方伯才，司徒導不從。或謂導子悅曰：「今大難之後，</font><font size=4px color="#009090"><font size=4px>〔難，乃旦翻。〕</font></font><font size=4px>紀綱弛頓，自江陵至于建康三千餘里，流民萬計，布在江州。江州，國之南藩，要害之地，而胤以饧侈之性，臥而對之，</font><font size=4px color="#009090"><font size=4px>〔饧，奢也；饧，音太，又音大。〕</font></font><font size=4px>不有外變，必有內患矣。」悅曰：「此溫平南之意也。」</font><font size=4px color="#009090"><font size=4px>〔溫嶠為平南將軍。〕</font></font><font size=4px>

 　　秋，八月，趙南陽王胤帥眾數萬自上邽趣長安，</font><font size=4px color="#009090"><font size=4px>〔帥，讀曰率。趣，七喻翻。〕</font></font><font size=4px>隴東、武都、安定、新平、北地、扶風、始平諸郡戎夏皆起兵應之。</font><font size=4px color="#009090"><font size=4px>〔魏收地形志有隴東郡，領涇陽、祖厲、撫夷三縣，蓋後趙分安定置也。應劭曰：祖，音罝。師古曰：厲，音賴。夏，戶雅翻。〕</font></font><font size=4px>胤軍于仲橋；</font><font size=4px color="#009090"><font size=4px>〔鄭國渠逕仲山，渠上有橋，謂之仲橋，布九嵕山之東。宋白曰：雍州醴泉縣城，即仲橋城。〕</font></font><font size=4px>石生嬰城自守，後趙中山公虎帥騎二萬救之。九月，虎大破趙兵於義渠，</font><font size=4px color="#009090"><font size=4px>〔義渠，戰國時義渠戎之地，前漢為義渠縣，後漢、晉省。〕</font></font><font size=4px>胤奔還上邽。虎乘勝追擊，枕尸千里。</font><font size=4px color="#009090"><font size=4px>〔枕，職鴆翻。〕</font></font><font size=4px>上邽潰，虎執趙太子熙、南陽王胤及其將王公卿校以下三千餘人，皆殺之，</font><font size=4px color="#009090"><font size=4px>〔載記曰：自劉淵至曜，三世二十七年而滅。將，即亮翻。校，戶教翻。〕</font></font><font size=4px>徙其臺省文武、關東流民、秦，雍大族九千餘人于襄國；</font><font size=4px color="#009090"><font size=4px>〔雍，於用翻。〕</font></font><font size=4px>又阬五郡屠各五千餘人于洛陽。進攻集木且羌于河西，克之，</font><font size=4px color="#009090"><font size=4px>〔屠各，匈奴種，前趙之族類也；五郡屠各，即匈奴五部之眾。集木且，羌種落之名。屠，直於翻。且，子於翻。〕</font></font><font size=4px>俘獲數萬，秦、隴悉平。氐王蒲洪、羌酋姚戈仲俱降于虎、虎表洪監六夷軍事，</font><font size=4px color="#009090"><font size=4px>〔酋，慈由翻。降，戶江翻。監，工銜翻。〕</font></font><font size=4px>弋仲為六夷左都督。徙氐、羌十五萬落于司、冀州。

 　　初，隴西鮮卑乞伏述延居于苑川，</font><font size=4px color="#009090"><font size=4px>〔乞伏，鮮卑部落之名，後以為胜。苑川水，出天水勇士縣之子城南山，東流歷子城川，又北逕牧師苑，故漢牧苑之地也，有東、西苑城，相去七里，西城即乞伏所都也。杜佑曰：苑川，在蘭州五泉縣界。〕</font></font><font size=4px>侵并鄰部，士馬強盛。及趙亡，述延懼，遷于麥田。述延卒，子専大寒立；専大寒卒，子司繁立。</font><font size=4px color="#009090"><font size=4px>〔水經註：麥田山，在安定北界；山之東北，有麥田城，又北有麥田泉。専，奴沃翻。乞伏始見于此。〕</font></font><font size=4px>

 　　江州刺史劉胤矜豪日甚，專務商販，殖財百萬，縱酒耽樂，不恤政事。冬，十二月，詔徵後將軍郭默為右軍將軍。默樂為邊將，不願宿衛，以情愬於胤。</font><font size=4px color="#009090"><font size=4px>〔默蓋自平蘇峻，還至尋陽而被徵也。晉志，按魏明帝時有左軍，則左軍，魏官也；武帝時，又置前軍、右軍，泰始八年，又置後軍，是為四軍，皆宿衛兵也。樂，音洛。邊將，即亮翻；下同。〕</font></font><font size=4px>胤曰：「此非小人之所及也。」</font><font size=4px color="#009090"><font size=4px>〔晉以後，文武之士率稱小人，今西北之猶然。〕</font></font><font size=4px>默將赴召，求資於胤，胤不與，默由是怨胤。胤長史張滿等素輕默，或慙露見之，</font><font size=4px color="#009090"><font size=4px>〔慙，郎果翻。〕</font></font><font size=4px>默常切齒。臘日，胤餉默豚酒，默對信投之水中。</font><font size=4px color="#009090"><font size=4px>〔信，使也。〕</font></font><font size=4px>會有司奏：「今朝廷空竭，百官無祿，惟資江州運漕；而胤商旅繼路，以私廢公，請免胤官。」書下，</font><font size=4px color="#009090"><font size=4px>〔下，遐稼翻。〕</font></font><font size=4px>胤不即歸罪，方自申理。僑人蓋肫掠人女為妻，</font><font size=4px color="#009090"><font size=4px>〔寄寓者為僑人。蓋，卉盍翻。肫，徒昆翻。〕</font></font><font size=4px>張滿使還其家，肫，不從，而謂郭默曰：「劉江州不受免，</font><font size=4px color="#009090"><font size=4px>〔謂胤不受免官之命也。〕</font></font><font size=4px>密有異圖，與張滿等日夜計議，惟忌郭侯一人，欲先除之。」默以為然，帥其徒候旦門開襲胤。</font><font size=4px color="#009090"><font size=4px>〔帥，讀曰率。〕</font></font><font size=4px>胤將吏欲拒默，默呵之曰：「我被詔有所討，</font><font size=4px color="#009090"><font size=4px>〔被，皮義翻。〕</font></font><font size=4px>動者誅三族！」遂入至內寢，牽胤下，斬之；山，取胤僚佐張滿等，誣以大逆，悉斬之。傳胤首于京師，詐作詔書，宣示內外。掠胤女及諸妾</font><font size=4px color="#009090"><font size=4px>〔孔穎達曰：妾之言接也；聞彼有禮，走而往以得接見于君子也。〕</font></font><font size=4px>并金寶還船，袑云下都，既而停胤故府。招引譙國內史桓宣，宣固守不從。</font><font size=4px color="#009090"><font size=4px>〔桓宣自去年歸溫嶠，屯于武昌。〕</font></font><font size=4px>

 　　是歲，賀蘭部及諸大人共立拓拔翳槐為代王，</font><font size=4px color="#009090"><font size=4px>〔賀蘭部擁護翳槐，見卷咸和二年。〕</font></font><font size=4px>代王紇那奔宇文部。</font><font size=4px color="#009090"><font size=4px>〔後周書言宇文之先出自炎帝，炎帝為黃帝所滅，其子孫遁居朔野。後有大人普回，因狩得玉璽，文曰：皇帝璽」，普回以為天授。其俗謂天子曰「宇文」，故國號宇文，因以為氏。余謂此蓋宇文氏既興於關西，其臣子為之緣飾耳。李延壽曰：宇文部出遼東塞外，其先南單于之遠屬也，世為東部大人。此言為得其實。〕</font></font><font size=4px>翳槐遣其弟什翼犍質於趙以請和。</font><font size=4px color="#009090"><font size=4px>〔犍，居言翻。質，音致。〕</font></font><font size=4px>

 　　河南王吐延，雄勇多猜忌，羌酋姜聰刺之；</font><font size=4px color="#009090"><font size=4px>〔酋，慈由翻。刺，七亦翻。〕</font></font><font size=4px>吐延不抽劍，召其將紇扢難，</font><font size=4px color="#009090"><font size=4px>〔紇，胡骨翻，又恨竭翻。扢，古齕翻，又胡骨翻。難，與泥同。〕</font></font><font size=4px>使輔其子葉延，保于白蘭，</font><font size=4px color="#009090"><font size=4px>〔白蘭，在吐谷渾西南，其地險遠，羌之別種居之；西北接利摸徒，南界鍫鄂；風俗物產與宕昌略同。〕</font></font><font size=4px>抽劍而死。葉延孝而好學，</font><font size=4px color="#009090"><font size=4px>〔好，呼到翻。〕</font></font><font size=4px>以為禮，「公孫之子得以王父字為氏」，乃自號其國曰吐谷渾。</font><font size=4px color="#009090"><font size=4px>〔左傳，魯眾仲曰：「天子建德，因生以賜姓，胙之土而命之氏：諸侯以字。」杜預註曰：諸侯之子稱公子，公子之子稱公孫，公孫之子以王父字為氏。〕</font></font><font size=4px>

 　　五年（庚寅、三三○）

 　　春，正月，劉胤首至建康。司徒導以郭默驍勇難制，己亥，大赦，梟胤首於大航，</font><font size=4px color="#009090"><font size=4px>〔驍、梟，並音堅堯翻。〕</font></font><font size=4px>以默為江州刺史。太尉侃聞之，投袂起曰：「此必詐也。」即將兵討之。默遣使送妓妾及絹，并寫中詔呈侃。</font><font size=4px color="#009090"><font size=4px>〔妓，渠綺翻。〕</font></font><font size=4px>參佐多諫曰：「默不被詖，豈敢為此！</font><font size=4px color="#009090"><font size=4px>〔被，皮義翻。〕</font></font><font size=4px>若欲進軍，宜待詔報。」侃厲色曰：「國家年幼，詔令不出胸懷。劉胤為朝廷所禮，雖方任非才，何緣猥加極刑！郭默恃勇，所在貪暴；以大難新除，</font><font size=4px color="#009090"><font size=4px>〔謂蓀峻新平也。難，乃旦翻。〕</font></font><font size=4px>禁網寬簡，欲因際會騁其從橫耳！」</font><font size=4px color="#009090"><font size=4px>〔騁，丑郢翻。從，子容翻。〕</font></font><font size=4px>發使上表言狀，</font><font size=4px color="#009090"><font size=4px>〔使，疏吏翻。上，時掌翻。〕</font></font><font size=4px>且與導書曰：「郭默殺方州即用為方州，害宰相便為宰相乎﹖」導乃收胤首，答侃書曰：「默據上流之勢，加有船艦成資，</font><font size=4px color="#009090"><font size=4px>〔艦，戶黯翻。〕</font></font><font size=4px>苞含隱忍，使有其地，朝廷得以潛嚴；</font><font size=4px color="#009090"><font size=4px>〔潛，密也；潛嚴，密敕諸軍嚴裝也。〕</font></font><font size=4px>俟足下軍到，風發相赴，</font><font size=4px color="#009090"><font size=4px>〔風發，言其速也。〕</font></font><font size=4px>豈非遵養時晦以定大事者邪！」侃笑曰：「是乃遵養時賊也！」

 　　豫州刺史庾亮亦請討默。詔加亮征討都督，帥步騎二萬往與侃會。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　西陽太守鄧岳、武昌太守劉詡皆疑桓宣與默同。豫州西曹王隨曰：「宣尚不附祖約，</font><font size=4px color="#009090"><font size=4px>〔事見上卷咸和二年。〕</font></font><font size=4px>豈肯同郭默邪！」岳、詡遣隨詣宣觀之，隨說宣：「明府心雖不爾，</font><font size=4px color="#009090"><font size=4px>〔不爾，猶言如此也。說，輸芮翻。〕</font></font><font size=4px>無以自明，惟有以賢子付隨耳！」宣乃遣其子戎與隨俱迎陶侃。侃辟戎為掾，</font><font size=4px color="#009090"><font size=4px>〔掾，于眷翻。〕</font></font><font size=4px>上宣為武昌太守。</font><font size=4px color="#009090"><font size=4px>〔上，時掌翻；上言於天臺也。〕</font></font><font size=4px>

 　　二月，後趙群臣請後趙王勒即皇帝位；勒乃稱大趙天王，行皇帝事。</font><font size=4px color="#009090"><font size=4px>〔勒，字世龍，初名繊，上黨武鄉羯人也。其先匈如別部羌渠之冑祖邪奕千，父周曷朱，一名乞翼加，並為部落小帥。〕</font></font><font size=4px>立妃劉氏為王后，世子弘為太子。以其子宏為驃騎大將軍、都督中外諸軍事、大單于，封秦王；</font><font size=4px color="#009090"><font size=4px>〔驃，匹妙翻。單，音蟬。〕</font></font><font size=4px>斌為左衛將軍，封太原王；</font><font size=4px color="#009090"><font size=4px>〔斌，音彬。〕</font></font><font size=4px>恢為輔國將軍，封南陽王。以中山公虎為太尉、尚書令，進爵為王；虎子邃為冀州刺史，封齊王；宣為太將軍；挺為侍中、封梁王。又封石生為河東王，石堪為彭城王。以左長史郭敖為尚書左僕射，右長史程遐為右僕射、領吏部尚書，左司馬夔安、右司馬郭殷、從事中郎李鳳、前郎中令裴憲，皆為尚書，參軍事徐光為中書令、領祕書監。自餘文武，封拜各有差。

 　　中山王虎怒，私謂齊王邃曰：「主上自都襄國以來，</font><font size=4px color="#009090"><font size=4px>〔懷帝永嘉六年，勒據襄國。〕</font></font><font size=4px>端拱仰成，</font><font size=4px color="#009090"><font size=4px>〔仰，牛向翻。〕</font></font><font size=4px>以吾身當矢石，二十餘年，南擒劉岳，</font><font size=4px color="#009090"><font size=4px>〔見上卷明帝大寧三年。〕</font></font><font size=4px>北走索頭，</font><font size=4px color="#009090"><font size=4px>〔見卷咸和二年。索，昔各翻。〕</font></font><font size=4px>東平齊、魯，西定秦、雍，</font><font size=4px color="#009090"><font size=4px>〔平齊、魯，謂滅徐龕、曹嶷也，見九十二卷元帝永昌元年、明帝太寧元年。定秦、雍，謂滅劉氏，降苻、姚也。〕</font></font><font size=4px>克十有三州。成大趙之業者，我也；大單于當以授我，今乃以與黃吻婢兒，</font><font size=4px color="#009090"><font size=4px>〔吻，武粉翻。口邊曰吻。鳥雛始出巢者，口黃未褪，目之曰黃吻，言少艾也。〕</font></font><font size=4px>念之令人氣塞，不能寢食！待主上晏駕之後，不足復留種也。」</font><font size=4px color="#009090"><font size=4px>〔塞，悉則翻。復，扶又翻。種，章勇翻。〕</font></font><font size=4px>

 　　程遐言於勒曰：「天下粗定，</font><font size=4px color="#009090"><font size=4px>〔粗，坐五翻。〕</font></font><font size=4px>當顯明逆順，故漢高祖赦季布，斬丁公。</font><font size=4px color="#009090"><font size=4px>〔事見十一卷高祖五年。〕</font></font><font size=4px>大王自起兵以來，見忠於其君者輒褒之，背叛不臣者輒誅之，</font><font size=4px color="#009090"><font size=4px>〔背，蒲妹翻。〕</font></font><font size=4px>此天下所以歸盛德也。今祖約猶孝，臣竊惑之。」安西將軍姚弋仲亦以為言。勒乃收約，并其親屬中外百餘人悉誅之，妻妾、兒女分賜諸胡。

 　　初，祖逖有胡奴曰王安，逖甚愛之。在雍丘，謂安曰：「石勒是汝種類，種，章勇翻。〕吾亦無在爾一人。」厚資送而遣之。安以勇幹，仕趙為左衛將軍。及約之誅之，安歎曰：「豈可使祖士稚無後乎﹖」</font><font size=4px color="#009090"><font size=4px>〔祖逖，字士稚。〕</font></font><font size=4px>乃往就市觀刑。逖庶子道重，始十歲，安竊取以歸，匿之，變服為沙門。柔石氏亡，道重復歸江南。

 　　郭默欲南據豫章，</font><font size=4px color="#009090"><font size=4px>〔欲自尋陽而南據也。〕</font></font><font size=4px>會太尉侃兵至，默出利戰不利，入城固守，聚米為壘，以示有餘。侃築土山臨之。三月，庾亮余至湓口，</font><font size=4px color="#009090"><font size=4px>〔湓口，湓浦口也。湓，蒲奔翻。〕</font></font><font size=4px>諸軍大集。夏，五月，乙卬，默將支２侯縛默父子出降。</font><font size=4px color="#009090"><font size=4px>〔將，即亮翻。降，戶江翻。〕</font></font><font size=4px>侃斬默于軍門，傳首建康，同黨死者四十人。詔以侃都督江州，領刺史；</font><font size=4px color="#009090"><font size=4px>〔至是侃都督八州。〕</font></font><font size=4px>以鄧岳督交、廣諸軍事，領廣州刺史。侃還巴陵，因移鎮武昌。庾亮還蕪湖，辭爵賞不受。

 　　趙將劉徵帥眾數千，浮海抄東南諸縣，殺南沙都尉許儒。</font><font size=4px color="#009090"><font size=4px>〔沈約志，晉陵太守有南沙令，本吳縣司鹽都尉署；吳時名沙中，吳平後，立暨陽，割屬之；晉成帝咸康七年，罷鹽署，立以為南沙縣。今平江府常熟縣地。帥，讀曰率。抄，楚交翻。〕</font></font><font size=4px>

 　　張駿因前趙之亡，復收河南地，至于狄道，置五屯護軍，與趙分境。</font><font size=4px color="#009090"><font size=4px>〔駿失河南地見上卷咸和二年。五屯護軍，武街、石門、侯和、漒川，甘松也。〕</font></font><font size=4px>六月，趙遣鴻臚孟毅拜駿征西大將軍、涼州牧，加九錫。</font><font size=4px color="#009090"><font size=4px>〔臚，陵如翻。〕</font></font><font size=4px>駿恥為之臣，不受，留毅不遣。

 　　初，丁零翟斌，世居康居，後徙中國，至是入朝於趙；趙以斌為句町王。</font><font size=4px color="#009090"><font size=4px>〔朝，直遙翻。句，音昫。町，音挺。考異曰：晉書春秋作「翟真」。按：秦亡後，慕容垂誅翟斌，斌兄子真北走，故知此乃斌也。〕</font></font><font size=4px>

 　　 趙群臣固請正尊號，秋，九月，趙王勒即皇帝位。</font><font size=4px color="#009090"><font size=4px>〔考異曰：載記云：「自襄國都臨漳，即鄴也。」按建平二年四月，勒如鄴，議營新宮；三年，勒如鄴，臨石虎 第；勒疾，虎詐召石宏還襄國，至虎建武元年九月，始遷鄴。是勒未嘗都鄴也。〕</font></font><font size=4px>大赦，改元建平。文武封進各有差。立其妻劉氏為皇后，太子弘為皇太子。

 　　弘好屬文，</font><font size=4px color="#009090"><font size=4px>〔好，呼到翻。屬，之欲翻。〕</font></font><font size=4px>光曰：「漢祖以馬上取天下，孝文以玄默守之。聖人之後，必有勝殘去殺者，天之道也。」</font><font size=4px color="#009090"><font size=4px>〔論語：孔子曰：善人為邦百年，亦可以勝殘去殺矣。王氏註曰：勝殘，能使殘暴之人不為惡也；去殺，去刑殺也。勝，音升。去，羌呂翻。〕</font></font><font size=4px>勒甚悅。光因說曰：</font><font size=4px color="#009090"><font size=4px>〔說，輸芮翻。〕</font></font><font size=4px>「皇太子仁孝溫恭，中山王雄暴多詐，陛下一旦不諱，臣恐社稷非太子所有也。宜漸奪中山王權，使，戈子早參朝政。」</font><font size=4px color="#009090"><font size=4px>〔朝，直遙翻。〕</font></font><font size=4px>勒心然之，而未能從。

 　　趙荊州監軍郭敬寇襄陽。南中郎將周撫監沔北軍事，屯襄陽。</font><font size=4px color="#009090"><font size=4px>〔監，工銜翻。〕</font></font><font size=4px>趙主勒以驛書敕敬退屯樊城，使之偃藏旗幟，寂若無人。</font><font size=4px color="#009090"><font size=4px>〔幟，尺志翻。〕</font></font><font size=4px>曰：「彼若使人觀察，則告之曰：『汝宜自愛堅守，後七八日，大騎將至，</font><font size=4px color="#009090"><font size=4px>〔騎，奇寄翻。〕</font></font><font size=4px>相策，</font><font size=4px color="#009090"><font size=4px>〔相策，謂相策應也，杜佑通典作「相禁」。一曰：「相策」屬下句；策，計也，猶言計汝不復得而走也。〕</font></font><font size=4px>不復得走矣。』」</font><font size=4px color="#009090"><font size=4px>〔復，扶又翻；下同。〕</font></font><font size=4px>敬使人浴馬于津，周而復始，晝夜不絕。偵者還以告周撫，</font><font size=4px color="#009090"><font size=4px>〔偵，丑鄭翻。〕</font></font><font size=4px>撫以為趙兵大至，懼，奔武昌。敬入襄陽，中州流民悉降于趙；魏該弟遐帥其部眾自石城降敬。</font><font size=4px color="#009090"><font size=4px>〔帥，讀曰率。降，戶江翻。〕</font></font><font size=4px>敬毀襄陽城，遷其民于沔北，城樊城以戍之。趙以敬為荊州刺史。周撫坐免官。

 　　休屠王羌叛趙，</font><font size=4px color="#009090"><font size=4px>〔休屠王羌，石武之部落也。屠，直於翻。〕</font></font><font size=4px>趙河東王生擊破之，羌奔涼州。西平公駿懼，遣孟毅還，使其長史馬詵稱臣入貢於趙。

 　　更造新宮。</font><font size=4px color="#009090"><font size=4px>〔蘇峻之亂，宮闕焚毀，故更造之。更，工衡翻。〕</font></font><font size=4px>

 　　甲辰，徙樂成王欽為河間王，</font><font size=4px color="#009090"><font size=4px>〔河間王顒之死也，詔以彭城王植子融為顒嗣，改封樂成縣王，薨，無子，元帝又以彭城王釋子欽為融嗣；今復其河間舊封。〕</font></font><font size=4px>封彭城王紘子俊為高密王。</font><font size=4px color="#009090"><font size=4px>〔初，元帝以紘繼高密王據後，及彭城王雄以附蘇峻誅，紘還繼本宗，以俊奉高密王後。考異曰：宗室傳作「浚」。今從帝紀。〕</font></font><font size=4px>

 　　冬，十月，成大將軍壽督征南將軍費黑等攻巴東建平，拔之。巴東太守楊謙、監軍毋丘奧退保宜都。</font><font size=4px color="#009090"><font size=4px>〔費，扶沸翻。監，工銜翻。考異曰：帝紀作「陽謙」，今從李雄載記。〕</font></font><font size=4px>

 　　六年（辛卯、三三一）

 　　春，正月，趙劉徵復寇婁縣，掠武進，</font><font size=4px color="#009090"><font size=4px>〔婁縣，前漢屬會稽郡，後漢、晉屬吳郡。吳孫權喜禾三年，改丹徒曰武進；晉武太康三年，復曰丹徒，仍分丹徒、曲阿立武進縣，屬毗陵郡；晉改毗陵曰晉陵。劉昫曰：唐蘇州崑山縣，漢婁縣地。復，扶又翻；下同。〕</font></font><font size=4px>郁鑒擊欲之。

 　　三月，壬戌朔，日有食之。

 　　夏，趙主勒如鄴，將營新宮；廷尉上黨續咸苦諫，勒怒，欲斬之。中書令徐光曰：「咸言不可用，亦當容之，柰何一旦以直言斬列卿乎！」勒嘆曰：「為人君，不得自專如是乎！匹夫家貲滿百匹，猶欲市宅，況富有四海乎！此宮終當營之，且敕停作，以成吾直臣之氣。」因賜咸絹百匹，稻百斛。弓詔公卿以下歲舉賢良方正，仍令舉人得更相薦引，以廣求賢之路。起明堂、辟雍、靈臺于襄國城西。</font><font size=4px color="#009090"><font size=4px>〔史言石勒能矯其獷悍之習而脩文。〕</font></font><font size=4px>

 　　秋，七月，成大將軍壽攻陰平、武都，楊難敵降之。</font><font size=4px color="#009090"><font size=4px>〔降，戶江翻。〕</font></font><font size=4px>

 　　九月，趙主勒復營鄴宮；以洛陽為南都，置行臺。

 　　冬，蒸祭太廟，詔歸胙於司徒導，</font><font size=4px color="#009090"><font size=4px>〔禮記，冬祭曰「烝」，史、漢亦作「蒸祭」。餘肉曰胙，今謂之祭福肉。〕</font></font><font size=4px>且命無下拜；</font><font size=4px color="#009090"><font size=4px>〔晉以周之禮齊桓公者禮王導。〕</font></font><font size=4px>導辭疾不敢當。初，帝即位沖幼，每見導必拜；與導手詔則云「惶恐言」，中書作詔則曰「敬問」。有司議：「元會日，帝應敬導不﹖」</font><font size=4px color="#009090"><font size=4px>〔不，讀曰否。〕</font></font><font size=4px>博士郭熙、杜援議，以為：「禮無拜臣之文，謂宜除敬。」侍中馮懷議，以為：「天子臨辟雍，拜三老，況先帝師傅；謂宜盡敬。」侍中荀奕議，以為：「三朝之首，</font><font size=4px color="#009090"><font size=4px>〔元旦為三朝，謂歲之朝、月之朝、日之朝。朝，如字。〕</font></font><font size=4px>宜明君臣之體，則不應敬；若他日小會，自可盡禮。」</font><font size=4px color="#009090"><font size=4px>〔以君拜臣，謂之盡禮，可乎﹖〕</font></font><font size=4px>詔從之。奕，組之子也。

 　　慕容廆遣使與太尉陶侃牋，勸以興兵北伐，共清中原。僚屬宋該等共議，以「廆立功一隅，位卑任重，等差無別，不足以鎮華、夷，宜表請進廆官爵。」參軍韓恆駁曰：</font><font size=4px color="#009090"><font size=4px>〔廆，戶罪翻。使，疏吏翻。恆，戶登翻。駁，北角翻。〕</font></font><font size=4px>「夫立功者患信義不著，不患名位不高。桓、文有匡復之功，不先求禮命以令諸侯。宜繕甲兵，除群凶，功成之後，九錫自至。比於邀君以求寵，不亦榮乎！」廆不悅，出恆為新昌令。</font><font size=4px color="#009090"><font size=4px>〔新昌縣，屬東郡。〕</font></font><font size=4px>於是東夷校尉封抽等疏上侃府，</font><font size=4px color="#009090"><font size=4px>〔上，時掌翻。〕</font></font><font size=4px>請封廆為燕王，行大將軍事。侃復書曰：「夫功成進爵，古之成制也。車騎雖未能為官摧勒，</font><font size=4px color="#009090"><font size=4px>〔廆加車騎將軍，故侃稱之。官，謂天子；勒，謂石勒也。騎，奇寄翻。〕</font></font><font size=4px>然忠義竭誠；今騰牋上聽，</font><font size=4px color="#009090"><font size=4px>〔騰牋以達上聽。〕</font></font><font size=4px>可不、遲速，當在天臺也。」</font><font size=4px color="#009090"><font size=4px>〔陶侃復書殊得體。天臺，尊晉室也。不，讀曰否。〕</font></font><font size=4px>
</font><!--/HTMLBUILERPART0--><font size=4px>