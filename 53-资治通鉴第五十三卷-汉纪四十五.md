<font size=4px>　　漢紀四十五</font><font size=4px color="#009090"><font size=4px>〔起柔兆閹茂（丙戌），盡柔兆涒灘（丙申），凡十一年。〕</font></font><font size=4px>

 　　孝質皇帝</font><font size=4px color="#009090"><font size=4px>〔諱纘，章帝曾孫，勃海孝王鴻之子也。諡法：忠正無邪曰質。伏侯古今註曰：「纘」之字曰：「繼」。〕</font></font><font size=4px>

 　　本初元年（丙戌、一四六）

 　　夏，四月，庚辰，令郡、國舉明經詣太學，自大將軍以下皆遣子受叢；歲滿課試，拜官有差。又千石、六百石、四府掾屬、三署郎、</font><font size=4px color="#009090"><font size=4px>〔三署郎，五官署郎及左、右署郎也，屬光祿勳。掾，俞絹翻。〕</font></font><font size=4px>四姓小侯先能通經者，各令隨家法，其高第者上名牒，</font><font size=4px color="#009090"><font size=4px>〔此時蓋以梁氏入四姓；陰、竇諸后族衰廢者未必得預也。名牒者，書名於牒上之。上，時掌翻。〕</font></font><font size=4px>當以次賞進。自是遊學增盛，至三萬餘生。</font><font size=4px color="#009090"><font size=4px>〔此鄧后臨朝之故智，梁后踵而行之耳。遊學增盛，亦干名蹈利之徒，何足尚也！或問曰：太學諸生三萬人，漢末互相標榜，清議此乎出，子盡以為干名蹈利之徒，可乎﹖答曰：積水成淵，蛟龍生焉，謂其間無其人則不可；然互相標榜者，實干名蹈利之徒所為也。禍李膺諸人者，非太學諸生，諸生見其立節，從而標榜，以重清議耳。不然，則郭泰、仇香亦游太學，泰且拜香而欲師之，泰為八顧之首，仇香曾不預標榜之列，豈清議不足尚歟﹖抑香隱德無能名歟﹖〕</font></font><font size=4px>

 　　五月，庚寅，徙樂安王鴻為勃海王。

 　　海水溢，漂沒民居。

 　　六月，丁巳，赦天下。

 　　帝少而聰慧，</font><font size=4px color="#009090"><font size=4px>〔少，詩照翻。〕</font></font><font size=4px>嘗因朝會，目梁冀曰：</font><font size=4px color="#009090"><font size=4px>〔目者，眨目而注視之。朝，直遙翻。〕</font></font><font size=4px>「此跋扈將軍也！」</font><font size=4px color="#009090"><font size=4px>〔賢曰：跋扈，猶強梁也。余按爾雅，山卑而大，扈。跋者，不由蹊隧而行。言強梁之人行不由正路，山卑而大，且欲跋而踰之，故曰跋扈。蜀本註甚鄙淺，茲不復錄，詳見辨誤。〕</font></font><font size=4px>冀聞，深惡之。</font><font size=4px color="#009090"><font size=4px>〔惡，烏路翻；下同。〕</font></font><font size=4px>閏月，甲申，冀使左右置毒於煮餅而進之；</font><font size=4px color="#009090"><font size=4px>〔煮餅，今湯餅也。釋名：餅，并也，溲麥裇使合并也。束晢曰：禮，仲春之月，大子食麥；而朝事之籩，煮麥為裇。內則，諸饌不說単。単之作 也，其來近矣。湯単，煮裇也。黃庭堅文：煮麥深注湯。〕</font></font><font size=4px>帝苦煩盛，</font><span class="h"><font size=4px>【章：乙十六行本「盛」作「甚」；乙十一行本同；張校同。】</font></font><font size=4px>使促召太尉李固。固入前，問 帝得患水。」</font><font size=4px color="#009090"><font size=4px>〔吐，土故翻，嘔也。〕</font></font><font size=4px>語未絕而崩。</font><font size=4px color="#009090"><font size=4px>〔年九歲。〕</font></font><font size=4px>固伏尸號哭，</font><font size=4px color="#009090"><font size=4px>〔言伏地而號哭，其狀如尸也。號，戶高翻。〕</font></font><font size=4px>推舉侍醫；冀慮其事泄，大惡之。</font><font size=4px color="#009090"><font size=4px>〔推舉者，劾舉其侍疾無狀，而推究其姦也。設於此時固能窮冀弒君之罪，儻不能正其誅，以身死之，豈不忠壯！即不能然，又且俛首於其間，欲以立長之議矯而正之，卒死於兇豎之手，可謂忠有餘而才不足矣。惡，烏路翻。〕</font></font><font size=4px>

 　　將議立嗣，固與司徒胡廣、司空趙戒先與冀書曰：「天下不幸，頻年之間，國祚三絕。</font><font size=4px color="#009090"><font size=4px>〔賢曰：順帝崩，沖帝立，一年崩。質帝立，一年崩。凡三絕。〕</font></font><font size=4px>今當立帝，天下重器，誠知太后垂心，將軍勞慮，詳擇其人，務存聖明；然愚情眷眷，竊獨有懷。遠尋先世廢立舊儀，近見國家踐祚前事，未嘗不詢訪公卿，廣求群議，令上應天心，下合眾望。傳曰：『以天下與人易，為天下得人難。』</font><font size=4px color="#009090"><font size=4px>〔孟子之言。為，于偽翻。〕</font></font><font size=4px>昔昌邑之立，昏亂日滋；霍光憂愧發憤，悔之折骨。</font><font size=4px color="#009090"><font size=4px>〔折，而設翻。〕</font></font><font size=4px>自非博陸忠勇，延年奮發，大漢之祀，幾將傾矣。</font><font size=4px color="#009090"><font size=4px>〔事見二十四卷昭帝元平元年。幾，居希翻。〕</font></font><font size=4px>至憂至重，可不熟慮！悠悠萬事，唯此為大；</font><font size=4px color="#009090"><font size=4px>〔就冀而言，萬事皆可付之悠悠，至於立嗣，關天下國家之大。〕</font></font><font size=4px>國之興衰，在此一舉。」冀得書，乃召三公、中二千石、列侯，大議所立。固、廣、戒及大鴻臚杜喬皆以為清河王蒜明德著聞，又屬最尊親，</font><font size=4px color="#009090"><font size=4px>〔蒜於質帝為兄，尊也。同出樂安王寵，親也。臚，陵如翻。〕</font></font><font size=4px>宜立為嗣，朝廷</font><span class="h"><font size=4px>【章：乙十六行本「廷」作「臣」；乙十一行本同；孔木同；張校同。】</font></font><font size=4px>莫不歸心。而中常侍曹騰嘗謁蒜，蒜不為禮，宦者由此惡之。</font><font size=4px color="#009090"><font size=4px>〔惡，烏露翻。〕</font></font><font size=4px>初，平原王翼既貶歸河間，</font><font size=4px color="#009090"><font size=4px>〔事見五十卷安帝建光元年。〕</font></font><font size=4px>其父請分蠡吾縣以侯之；</font><font size=4px color="#009090"><font size=4px>〔蠡吾縣，前漢屬涿郡，時屬河間國。賢曰：蠡吾故城在今瀛州博野縣西。蠡，音禮。翼父，河間孝王開也。〕</font></font><font size=4px>順帝許之。翼卒，子志嗣；梁太后欲以女弟妻志，</font><font size=4px color="#009090"><font size=4px>〔妻，七細翻。〕</font></font><font size=4px>徵到夏門亭。會帝崩，梁冀欲立志。眾論既異，憤憤不得意，而未有以相奪。</font><font size=4px color="#009090"><font size=4px>〔賢曰：未有別理而易奪之。〕</font></font><font size=4px>曹騰等聞之，夜往說冀曰：「將軍累世有椒房之親， </font><font size=4px color="#009090"><font size=4px>〔說，輸芮翻；下同。累世淑房，謂恭懷后及太后也。〕</font></font><font size=4px>秉攝萬機，賓客縱橫，</font><font size=4px color="#009090"><font size=4px>〔橫，戶孟翻。〕</font></font><font size=4px>多有過差。清河王嚴明，若果立，則將軍受禍不久矣！不如立蠡吾 侯，富貴可長保也。」冀然其言，明日，重會公卿，</font><font size=4px color="#009090"><font size=4px>〔重，直用翻，再也。〕</font></font><font size=4px>冀意氣凶凶，</font><font size=4px color="#009090"><font size=4px>〔凶凶，言意氣惡暴也。〕</font></font><font size=4px>言辭激切，自胡廣、趙戒以下莫不懾憚，</font><font size=4px color="#009090"><font size=4px>〔懾，之舌翻。〕</font></font><font size=4px>皆曰：「惟大將軍令！」獨李固、杜喬堅守本議。冀厲聲曰：「罷會！」固猶望眾心可立，</font><font size=4px color="#009090"><font size=4px>〔以眾心屬於清河王，猶望可立也。〕</font></font><font size=4px>復以書勸冀，</font><font size=4px color="#009090"><font size=4px>〔復，扶又翻。〕</font></font><font size=4px>冀愈激怒。丁亥，冀說太后，先策免固。</font><font size=4px color="#009090"><font size=4px>〔為殺李固、杜喬張本。〕</font></font><font size=4px>戊子，以司徒胡廣為太尉；司空趙戒為司徒，與大將軍冀參録尚書事；太僕袁湯為司空。湯，安之孫也。庚寅，使大將軍冀持節以王青蓋車迎蠡吾侯志入南宮；其日，即皇帝位，時年十五。太后猶臨朝政。

 　　秋，七月，乙卯，葬孝質皇帝於靜陵。</font><font size=4px color="#009090"><font size=4px>〔賢曰：靜陵，在雒陽東南三十里。〕</font></font><font size=4px>

 　　大將軍掾朱穆奏記勸戒梁冀曰：「明年丁亥之歲，刑德合於乾位，</font><font size=4px color="#009090"><font size=4px>〔賢曰：曆法，太歲在丁、壬，歲德在北宮；太歲在亥、卯，歲刑亦在北宮；故曰合於乾位。掾，俞絹翻。〕</font></font><font size=4px>易經龍戰之會，</font><font size=4px color="#009090"><font size=4px>〔易坤卦上六，龍戰于野，陰疑於陽也。〕</font></font><font size=4px>陽道將勝，陰道將負。願將軍專心公朝，</font><font size=4px color="#009090"><font size=4px>〔朝，直遙翻。〕</font></font><font size=4px>割除私欲，廣求賢能，斥遠佞惡，為皇帝置師傅，</font><font size=4px color="#009090"><font size=4px>〔遠，于願翻。為，于偽翻。〕</font></font><font size=4px>得小心忠篤敦禮之士，將軍與之俱入，參勸講授，師賢法古，此猶倚南山、坐平原也，</font><font size=4px color="#009090"><font size=4px>〔喻其安而無傾。〕</font></font><font size=4px>誰能傾之！議郎大夫之位，本以式序儒術高行之士，</font><font size=4px color="#009090"><font size=4px>〔式，用也。〕</font></font><font size=4px>今多非其人，九卿之中亦有乖其任者，惟將軍察焉！」又薦种暠、欒巴等，冀不能用。穆，暉之孫也。</font><font size=4px color="#009090"><font size=4px>〔朱暉事章帝。〕</font></font><font size=4px>

 　　九月，戊戌，追尊河間孝王為孝穆皇，夫人趙氏曰孝穆后，</font><font size=4px color="#009090"><font size=4px>〔諡法：布德執義曰穆；中情見貌曰穆。〕</font></font><font size=4px>廟曰清廟，陵曰樂成陵；</font><font size=4px color="#009090"><font size=4px>〔樂成縣，屬河間國。〕</font></font><font size=4px>蠡吾先侯曰孝崇皇，</font><font size=4px color="#009090"><font size=4px>〔沈約曰：諡法所不載者，如孝崇皇之類是也。〕</font></font><font size=4px>廟曰烈廟，陵曰博陵；</font><font size=4px color="#009090"><font size=4px>〔賢曰：博陵，本蠡吾縣之地也；陵在今瀛州博野縣西。〕</font></font><font size=4px>皆置令、丞，使司徒持節奉策書璽綬，祠以太牢。</font><font size=4px color="#009090"><font size=4px>〔璽，斯氏翻。綬，音受。〕</font></font><font size=4px>

 　　冬，十月，甲午，尊帝母匽氏為博園貴人。</font><font size=4px color="#009090"><font size=4px>〔匽，音偃。史記：匽姓，咎繇之後。貴人諱明，本蠡吾侯之媵妾。博園，博陵寢園。〕</font></font><font size=4px>

 　　滕撫性方直，不交權勢，為宦官所惡；論討賊功當封，</font><font size=4px color="#009090"><font size=4px>〔討揚、徐賊之功也。惡，烏路翻。〕</font></font><font size=4px>太尉胡廣承旨奏黜；卒於家。

 　　孝桓皇帝上之上</font><font size=4px color="#009090"><font size=4px>〔諱志，章帝曾孫，蠡吾侯翼之子。諡法：克敵服遠曰桓。伏侯古今註：「志」之字曰「意」。〕</font></font><font size=4px>

 　　建和元年（丁亥、一四七）

 　　春，正月，辛亥朔，日有食之。

 　　戊午，赦天下。

 　　三月，龍見譙。</font><font size=4px color="#009090"><font size=4px>〔譙縣，屬沛國。見，賢遍翻。〕</font></font><font size=4px>

 　　夏，四月，庚寅，京師地震。

 　　立阜陵王代兄勃遒亭侯便為阜陵王。</font><font size=4px color="#009090"><font size=4px>〔阜陵王延傳國五世，至代；代薨，無子，國絕。今以便絕封。遒，才由翻。〕</font></font><font size=4px>

 　　六月，太尉胡廣罷，光祿勳杜喬為太尉。</font><font size=4px color="#009090"><font size=4px>〔考異曰：帝紀云：「大司農杜喬」，喬傳：喬自司農累遷為大鴻臚、光祿勳，乃為太尉。袁紀亦然。荀淑傳云：「光祿勳杜喬舉淑方正。」今從之。〕</font></font><font size=4px>自李固之廢，朝野喪氣，</font><font size=4px color="#009090"><font size=4px>〔喪，息浪翻。〕</font></font><font size=4px>群臣側足而立；唯喬正色無所回橈，</font><font size=4px color="#009090"><font size=4px>〔賢曰：回，邪也。橈，曲也。橈，音奴高翻。〕</font></font><font size=4px>由是朝野皆望焉。

 　　秋，七月，渤海孝王鴻薨，無子；太后立帝弟蠡吾侯悝為渤海王，以奉鴻祀。</font><font size=4px color="#009090"><font size=4px>〔悝，苦回翻。〕</font></font><font size=4px>

 　　诏以定策功，益梁冀万三千户，封冀弟不疑为颖阳侯，</font><font size=4px color="#009090"><font size=4px>〔颖阳县，属颖川郡。〕</font></font><font size=4px>蒙为西平侯，冀子胤為襄邑侯，胡廣為安樂侯，</font><font size=4px color="#009090"><font size=4px>〔按廣傳，封淯陽縣之安樂鄉。樂，音洛。〕</font></font><font size=4px>趙戒為廚亭侯，袁湯為安國侯。</font><font size=4px color="#009090"><font size=4px>〔安國亦亭侯。〕</font></font><font size=4px>又封中常侍劉廣等皆為列侯。</font><font size=4px color="#009090"><font size=4px>〔按曹騰傳：廣、騰及州輔等七人皆封亭侯。〕</font></font><font size=4px>

 　　杜喬諫曰：「古之明君，怕以用賢、賞罰為務。失國之主，其朝豈無貞幹之，</font><font size=4px color="#009090"><font size=4px>〔貞，與楨同；幹，與榦同。築桓牆必須楨榦，以喻立國必須賢才。朝，直遙翻。〕</font></font><font size=4px>典誥之篇哉﹖謂封爵之典策詔誥，以授有功，具有故事。〕患得賢不用其謀，韜書不施其教，聞善不信其義，聽讒不審其理也。陛下自藩臣即位，天人屬心，</font><font size=4px color="#009090"><font size=4px>〔屬，之欲翻；下冀屬同。〕</font></font><font size=4px>不急忠賢之禮而先左右之封，</font><font size=4px color="#009090"><font size=4px>〔先，悉薦翻。〕</font></font><font size=4px>梁氏一門，宦者微孽，並帶無功之紱，裂勞臣之土，</font><font size=4px color="#009090"><font size=4px>〔孽，魚列翻。紱，音弗。〕</font></font><font size=4px>其為乖濫，胡可勝言！</font><font size=4px color="#009090"><font size=4px>〔勝，音升。〕</font></font><font size=4px>夫有功不賞，為善失其望；姦回不詰，為惡肆其凶。</font><font size=4px color="#009090"><font size=4px>〔詰，去吉翻。〕</font></font><font size=4px>故陳資斧而人靡畏，</font><font size=4px color="#009090"><font size=4px>〔前書音義曰：資，利也。〕</font></font><font size=4px>班爵位而物無勸。苟遂斯道，豈伊傷政為亂而已，喪身亡國，可不慎哉！」書奏，不省。</font><font size=4px color="#009090"><font size=4px>〔喪，息浪翻。省，悉景翻。考異曰：喬傳此章在為太尉前，袁紀在為太尉後。今從袁紀。〕</font></font><font size=4px>

 　　八月，乙未，立皇后梁氏。</font><font size=4px color="#009090"><font size=4px>〔考異曰：皇后紀、袁紀皆云八月而無日，帝紀云「七月，乙未」。以長曆考之，七月戊申朔，無乙未。乙未，八月十八日也。蓋帝紀脫「八月」字。〕</font></font><font size=4px>梁冀欲以厚禮迎之，杜喬據執舊典，不聽。</font><font size=4px color="#009090"><font size=4px>〔漢書舊儀：聘皇后，黃金萬斤。呂后為惠帝娶魯元公主女，特優其禮，為二萬斤。儀禮：納采用鴈。鄭玄註云：納其註云：納其采擇之禮，用鴈，取順陰陽往來也。周禮：王者穀圭以聘女。鄭玄曰：士大夫以上乃以玄纁、束帛；天子加以穀圭；諸侯加以大璋。禮言以圭，而漢用璧，形制雖異，為玉同也。時依孝惠納后故事，聘黃金二萬斤，納采鴈、璧、乘馬、束帛，一依舊典。乘馬，馬四匹也。雜記曰：納幣一束，束五兩，兩五尋。蓋每端二丈也。〕</font></font><font size=4px>冀屬喬舉氾宮為尚書，</font><font size=4px color="#009090"><font size=4px>〔屬，之欲翻。氾，符咸翻，姓也。皇甫謐曰：本姓凡氏，遭奏亂，避地於氾水，因氏焉。〕</font></font><font size=4px>喬以宮為臧罪，不用。</font><font size=4px color="#009090"><font size=4px>〔臧，古贓字通。〕</font></font><font size=4px>由是日忤於冀。</font><font size=4px color="#009090"><font size=4px>〔忤，五故翻。〕</font></font><font size=4px>九月，丁卯，京師地震。喬以災異策免。冬，十月，以司徒趙戒為太尉，司空袁湯為司徒，前太尉胡廣為司空。

 　　宦者唐衡、左悺共譖杜喬於帝</font><font size=4px color="#009090"><font size=4px>〔賢曰：悺，音工喚翻，又音綰。〕</font></font><font size=4px>曰：「陛下前當即位，喬與李固抗議，以為不堪奉漢宗祀。」</font><font size=4px color="#009090"><font size=4px>〔賢曰：抗，舉也。宗祀，大宗之祀也。〕</font></font><font size=4px>帝亦怨之。

 　　十一月，清河劉文與南郡妖賊劉鮪交通，</font><font size=4px color="#009090"><font size=4px>〔鮪，于軌翻。〕</font></font><font size=4px>妄言「清河王當統天下」，欲共立蒜。事筧覺，文等遂劫清河相謝暠曰：「當立王為天子，以暠為公。」暠罵之，文刺殺暠。於是捕文、鮪，誅之。有司劾奏蒜；</font><font size=4px color="#009090"><font size=4px>〔暠，工老翻。刺，七亦翻。劾，戶概翻，又戶得翻。〕</font></font><font size=4px>坐貶爵為尉氏侯，</font><font size=4px color="#009090"><font size=4px>〔尉氏縣，屬陳留郡。應劭曰：古獄官曰尉氏，鄭之別獄也。臣瓚曰：鄭大夫尉氏之邑，故以為邑名。〕</font></font><font size=4px>徙桂陽，自殺。

 　　梁冀因誣李固、杜喬，云與文、鮪等交通，請逮按罪；太后素知喬忠，不許。</font><font size=4px color="#009090"><font size=4px>〔考異曰：喬傳云「策免而已」。喬前已免官，傳誤也。〕</font></font><font size=4px>冀遂收固下獄；</font><font size=4px color="#009090"><font size=4px>〔下，遐稼翻。〕</font></font><font size=4px>門生渤海王調貫械上書，證固之枉，河內趙承等數十人亦要鈇鑕詣闕通訴；</font><font size=4px color="#009090"><font size=4px>〔要，讀曰腰。鈇，斧也。鑕，音質，椹也。〕</font></font><font size=4px>太后詔赦之。及出獄，京師市里皆稱萬歲。冀聞之，大驚，畏固名德終為己害，乃更據奏前事。</font><font size=4px color="#009090"><font size=4px>〔前事，即文、鮪事也。〕</font></font><font size=4px>大將軍長史吳祐傷固之枉，與冀爭之；冀怒，不從。從事中郎馬融主為冀作章表，融時在坐，</font><font size=4px color="#009090"><font size=4px>〔為，于偽翻。坐，左臥翻。〕</font></font><font size=4px>祐謂融曰：「李公之罪，成於卿手。李公若誅，卿何面目視天下人！」</font><font size=4px color="#009090"><font size=4px>〔言為冀誣陷忠良，將無顏以見人也。〕</font></font><font size=4px>冀怒，起，入室；祐亦徑去。固遂死於獄中；臨命，與胡廣、趙戒書曰：「固受國厚恩，是以竭其股肱，不顧死亡，志欲扶持王室，比隆文、宣。</font><font size=4px color="#009090"><font size=4px>〔賢曰：文帝、宣帝皆群臣迎立，能興漢祚。〕</font></font><font size=4px>何圖一朝梁氏迷謬，公等曲從，以吉為凶，成事為敗乎！漢家衰微，從此始矣。公等受主厚祿，顛而不扶，傾覆大事，後之良史豈有所私！固身已矣，於義得矣，夫復何言！」</font><font size=4px color="#009090"><font size=4px>〔復，扶又翻。〕</font></font><font size=4px>廣、戒得書悲凓，皆長歎流涕而已。

 　　冀使人脅杜喬曰：「早從宜，</font><font size=4px color="#009090"><font size=4px>〔賢曰：從宜，令其自盡也。〕</font></font><font size=4px>妻子可得全。」喬不肯。明日，冀遣騎至其門，</font><font size=4px color="#009090"><font size=4px>〔騎，奇寄翻。〕</font></font><font size=4px>不聞哭者，遂白太后收繫之；亦死獄中。

 　　冀暴固、喬尸於城北四衢，令：「有敢臨者加其罪。」</font><font size=4px color="#009090"><font size=4px>〔爾雅曰：四達謂之衢。城北，即夏門亭也。臨，力鴆翻，哭也。〕</font></font><font size=4px>固弟子汝南郭亮尚未冠，左提章、鉞，</font><font size=4px color="#009090"><font size=4px>〔冠，古玩翻。賢曰：章，謂所上章也。鉞，斧也。〕</font></font><font size=4px>右秉鈇鑕，詣闕上書，乞收固尸，不報；與南陽董班俱往臨哭，守喪不去。夏門亭長呵之曰：「卿曹何等腐生！</font><font size=4px color="#009090"><font size=4px>〔賢曰：腐生，猶言腐儒也。〕</font></font><font size=4px>公犯詔書，欲干試有司乎！」亮曰：「義之所動，豈知性命！何為以死相懼邪！」太后聞之，皆赦不誅。杜喬故掾陳留楊匡，號泣星行，</font><font size=4px color="#009090"><font size=4px>〔掾，俞絹翻。號，戶刀翻。星行者，見星而行，見星而舍。或曰星行者，言戴星而行，夜不遑息也。〕</font></font><font size=4px>到雒陽，著故赤幘，託為夏門亭吏，</font><font size=4px color="#009090"><font size=4px>〔吏，著赤幘。著，則略翻。〕</font></font><font size=4px>守護尸喪，積十二日；都官從事執之以聞，</font><font size=4px color="#009090"><font size=4px>〔都官從事，司隸校尉之屬官也，掌舉中都官非法者。〕</font></font><font size=4px>太后赦之。匡因詣闕上書，并乞李、杜二公骸骨，使得歸葬，太后許之。匡送喬喪還家，</font><font size=4px color="#009090"><font size=4px>〔喬家河內。〕</font></font><font size=4px>葬訖，行服，遂與郭亮、董班皆隱匿，終身不仕。

 　　梁冀出吳祐為河間相，祐自免歸，卒於家。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　冀以劉鮪之亂，思朱穆之言，於是請种暠為從事中郎，薦欒巴為議郎，舉穆高第，為侍御史。</font><font size=4px color="#009090"><font size=4px>〔穆於大將軍府掾為高第也。〕</font></font><font size=4px>

 　　是歲，南單于兜樓儲死，伊陵尸逐就單于車兒立。</font><font size=4px color="#009090"><font size=4px>〔車，音尸遮翻。〕</font></font><font size=4px>

 　　二年（戊子、一四八）

 　　春，正月，甲子，帝加元服。庚午，赦天下。

 　　三月，戊辰，帝從皇太后幸大將軍冀府。

 　　白馬羌寇廣漢屬國，</font><font size=4px color="#009090"><font size=4px>〔安帝以蜀郡北部都尉為廣漢屬國都尉。〕</font></font><font size=4px>殺長吏。益州刺史率板楯蠻討破之。</font><font size=4px color="#009090"><font size=4px>〔楯，食尹翻。〕</font></font><font size=4px>

 　　夏，四月，丙子，封帝弟顧為平原王，奉孝崇皇祀；尊孝崇皇夫人為</font><span class="h"><font size=4px>【章：乙十六行本「為」上有「馬氏」二字；乙十一行本同；孔本同；退齋校同。】</font></font><font size=4px>孝崇園貴人。

 　　五月，癸丑，北宮掖庭中德陽殿及左掖門火，車駕移幸南宮。

 　　六月，改清河為甘陵。</font><font size=4px color="#009090"><font size=4px>〔以孝德皇陵為國名。〕</font></font><font size=4px>立安平孝王得子經侯理為甘陵王，</font><font size=4px color="#009090"><font size=4px>〔烴縣，屬安平國。賢曰：今貝州經城縣。〕</font></font><font size=4px>奉孝德皇祀。

 　　三年（己丑、一四九）

 　　夏，四月，丁卯挴，日有食之。

 　　秋，八月，乙丑，有星孛于天市。</font><font size=4px color="#009090"><font size=4px>〔前書天文志：旗星中四星曰天市。又晉書天文志：天市桓二十二星，在房、心東，彗星除之，為徙市易都。孛，蒲內翻。〕</font></font><font size=4px>

 　　京师大水。

 　　九月，己卯，地震。庚寅，地又震。

 　　郡、国五山崩。

 　　冬，十月，太尉趙戒免；以司徒袁湯為太尉，大司農河內張歆為司徒。

 　　是歲，前朗陵侯相荀淑卒。</font><font size=4px color="#009090"><font size=4px>〔朗陵侯國，屬汝南郡。〕</font></font><font size=4px>淑少博學有高行，</font><font size=4px color="#009090"><font size=4px>〔少，詩照翻。行，下孟翻。〕</font></font><font size=4px>當世名賢李固、李膺皆師宗之。在朗陵，麘事明治，</font><font size=4px color="#009090"><font size=4px>〔治，直吏翻。〕</font></font><font size=4px>稱為神君。有子八人：儉、緄、靖、燾、汪、爽、肅、專，</font><font size=4px color="#009090"><font size=4px>〔賢曰：緄，音昆。燾，音導。汪，烏光翻。「專」，本或作「尃」，音敷。〕</font></font><font size=4px>並有名稱，時人謂之八龍。</font><font size=4px color="#009090"><font size=4px>〔稱，尺證翻。〕</font></font><font size=4px>所居里舊名西豪，潁陰令渤海苑康以為昔高陽氏有才子八人，更命其里曰高陽里。</font><font size=4px color="#009090"><font size=4px>〔杜佑曰：潁川郡城西南有荀淑故宅，相傳云即西豪里。更，工衡翻。潁陰縣，屬汝南郡。淑，縣人也。姓譜：商武丁子子文受封於苑，因以為氏。左傳有齊大夫苑何忌。趙明誠金石錄有漢荊州從事苑鎮碑曰：其先苑柏何為晉樂正，世掌朝禮；又有苑子園，實能掌陰陽之理：皆其冑也。按姓氏志皆以為出於齊大夫苑何忌之後。今此碑所謂苑柏何與子園，左傳、國語皆無其人；故錄之以待知者。左傳曰：昔高陽氏有才子八人：蒼舒、隤嘆、檮戭、大臨、厖降、庭堅、仲容、叔達。隤，徒回翻。嘆，五才翻，一音五回翻；韋昭音瑰。檮，直由翻；韋昭音桃。戭，以善翻；韋昭以震翻。厖，莫江翻。降，下江翻。〕</font></font><font size=4px>

 　　膺性簡亢，</font><font size=4px color="#009090"><font size=4px>〔亢，口浪翻，高也。〕</font></font><font size=4px>無所交接，唯以淑為師，以同郡陳寔為友。荀爽嘗就謁膺，因為其御；既還，喜曰：「今日乃得御李君矣！」其見慕如此。

 　　陳寔出於單微，</font><font size=4px color="#009090"><font size=4px>〔單，獨也，薄也。〕</font></font><font size=4px>為郡西門亭長。同郡鍾皓以篤行稱，</font><font size=4px color="#009090"><font size=4px>〔行，下孟翻。〕</font></font><font size=4px>前後九辟公府，年輩遠在寔前，引與為友。皓為郡功曹，辟司徒府；臨辭，太守問：「誰可代卿者﹖」皓曰：「明府欲必得其人，西門亭長陳寔可。」寔聞之曰：「鍾君似不察人，不知何獨識我！」太守遂以寔為功曹。時中常侍</font><span class="h"><font size=4px>【章：乙十六行本「侍」下有「山陽」二字；乙十一行本同；孔本同；張校同；退齋校同。】</font></font><font size=4px>侯覽託太守高倫用吏，倫教署為文學掾，</font><font size=4px color="#009090"><font size=4px>〔郡守所出命曰教。百官志註：郡有文學、守助掾六十人。掾，俞絹翻。〕</font></font><font size=4px>寔知非其人，懷檄請見，</font><font size=4px color="#009090"><font size=4px>〔賢曰：檄，板書。以高倫之教書之於檄，而懷之者，懼洩事也。〕</font></font><font size=4px>言曰：「此人不宜用，而侯常侍不可違，寔乞從外署，</font><font size=4px color="#009090"><font size=4px>〔功曹主選署。寔乞從外自署用，若不出於倫者。賢曰：不欲陷倫於請託也。〕</font></font><font size=4px>不足以塵明德。」倫從之。於是鄉論怪其非舉，寔終無所言。倫後被徵為尚書，郡中士大夫送至綸氏，</font><font size=4px color="#009090"><font size=4px>〔賢曰：綸氏縣，屬潁川郡，今嵩陽縣是。〕</font></font><font size=4px>倫謂眾人曰：「吾前為侯常侍用吏，</font><font size=4px color="#009090"><font size=4px>〔為，于偽翻。〕</font></font><font size=4px>陳君密持教還而於白署，比聞議者以此少之，</font><font size=4px color="#009090"><font size=4px>〔比，毗至翻。少，詩沼翻。〕</font></font><font size=4px>此咎由故人畏憚強禦，</font><font size=4px color="#009090"><font size=4px>〔故人，倫自謂也。漢人於門生故吏之前，率自稱故人。楊震謂王密曰：「故人知君，君不知故人，」是也。詩曰：不畏強禦。〕</font></font><font size=4px>陳君可謂『善則稱君，過則稱己』者也。」</font><font size=4px color="#009090"><font size=4px>〔禮記坊記曰：善則稱君，過則稱己，則民作忠。坊，音防。〕</font></font><font size=4px>寔固自引愆，聞者方歎息，由是天下服其德。後為太丘長，</font><font size=4px color="#009090"><font size=4px>〔賢曰：太丘縣，屬沛國，故城在今毫州永城縣西北。〕</font></font><font size=4px>脩德清靜，百姓以安。鄰縣民歸附者，寔輒訓導譬解發遣，各令還令。司官行部，</font><font size=4px color="#009090"><font size=4px>〔賢曰：司官，謂主司之官也。行，下孟翻。〕</font></font><font size=4px>吏慮民有訟者，白欲禁之；寔曰：「訟以求直，禁之，理將何申！其勿其所拘。」司官聞而歎息曰：「陳君所言若是，豈有冤於人乎！」亦竟無訟者。以沛相賦斂違法，解印綬去；</font><font size=4px color="#009090"><font size=4px>〔相，息亮翻。斂，力贍翻。〕</font></font><font size=4px>吏民追思之。

 　　鍾皓素與荀淑齊名，李膺常歎曰：「荀君清識難尚；鍾君至德可師。」皓兄子瑾母，膺之姑也。瑾好學慕古，有退讓風，</font><font size=4px color="#009090"><font size=4px>〔好，呼到翻。〕</font></font><font size=4px>與膺同年，俱有聲名。膺祖太尉脩常言！「瑾似我家性，</font><font size=4px color="#009090"><font size=4px>〔瑾，李氏之出，而退讓，故脩云然。〕</font></font><font size=4px>『邦有道，不廢；邦無道，免於刑戮。』」</font><font size=4px color="#009090"><font size=4px>〔論語，孔子以此言與南容。〕</font></font><font size=4px>復以膺妹妻之。</font><font size=4px color="#009090"><font size=4px>〔妻，子細翻。〕</font></font><font size=4px>膺謂瑾曰：「孟子以為『人無是非之心，非人也』，弟於是何太無皁白邪！」</font><font size=4px color="#009090"><font size=4px>〔皁白易分；無皁白，言無分別也。〕</font></font><font size=4px>瑾嘗以膺言白皓。皓曰：「元禮祖、父在位，</font><font size=4px color="#009090"><font size=4px>〔李膺，字元禮。膺祖脩為太尉，父益為趙相。〕</font></font><font size=4px>諸宗並盛，故得然乎！昔國子好招人過，以致怨惡，</font><font size=4px color="#009090"><font size=4px>〔國語：齊國佐見單襄公，其語盡。單子曰：「立於淫亂之國而好盡言以招人過，怨之本也。」其後齊殺國武子。招，音翹。〕</font></font><font size=4px>今豈其時邪！必欲保身全家，爾道為貴。」

 　　和平元年（庚寅、一五○）

 　　春，正月，甲子，赦天下，改元。

 　　乙丑，太后詔歸政於帝，始罷稱制。二月，甲寅，太后梁氏崩。

 　　三月，車駕徙幸北宮。

 　　甲午，葬順烈皇后。增封大將軍冀萬戶，并前合三萬戶；封冀妻孫壽為襄城君，兼食陽翟租，</font><font size=4px color="#009090"><font size=4px>〔襄城、陽翟二縣皆屬潁川郡。〕</font></font><font size=4px>歲入五千萬，加賜赤紱，比長公主。</font><font size=4px color="#009090"><font size=4px>〔漢制，公主儀服同公侯，紫紱；長公主儀服同諸王，赤紱；四采赤、黃、縹、姏，長二丈一尺，三百首。紱，音弗。長，知兩翻。〕</font></font><font size=4px>壽善為妖態以蠱惑冀，冀甚寵憚之。</font><font size=4px color="#009090"><font size=4px>〔壽作愁眉、啼粧、墮馬髻、折腰步、齲齒笑。妖，於驕翻。〕</font></font><font size=4px>冀愛監奴秦宮，官至太倉令，</font><font size=4px color="#009090"><font size=4px>〔太倉令，秩六百石，主受郡國傳漕穀，屬大司農。〕</font></font><font size=4px>得出入壽所，威橏大震，刺史、二千石皆謁辭之。冀與壽對街為宅，殫極土木，互相誇競，金玉診怪，充積藏室；</font><font size=4px color="#009090"><font size=4px>〔藏，徂浪翻；下守藏同。〕</font></font><font size=4px>又廣開園圃，採土築山，十里九阪，深林絕澗，有若自然，</font><font size=4px color="#009090"><font size=4px>〔冀傳云：築山以象二崤，十里九阪。阪，音反。〕</font></font><font size=4px>奇禽馴獸飛走其間。冀、壽共乘輦車，遊觀第內，</font><font size=4px color="#009090"><font size=4px>〔晉志曰：羊車，一名輦車。毛晃曰：輦，步，挽車也。漢書：主駕人以行曰輦。〕</font></font><font size=4px>多從倡伎，</font><font size=4px color="#009090"><font size=4px>〔倡，音昌。伎，渠綺翻。〕</font></font><font size=4px>酣謳竟路，或連日繼夜以騁娛恣。客到門不得通，皆請謝門者；門者累千金。又多拓林苑，周遍近縣，起兔苑於河南城西，經亙數十里，移檄所在調發生兔，刻其毛以為識，</font><font size=4px color="#009090"><font size=4px>〔調，徙弔翻。識，職吏翻。〕</font></font><font size=4px>人有犯者，罪至死刑。嘗有西域賈胡</font><font size=4px color="#009090"><font size=4px>〔賈，音古。〕</font></font><font size=4px>不知禁忌，誤殺一兔，轉相告言，坐死者十餘人。又起別第於城西，以納姦亡；</font><font size=4px color="#009090"><font size=4px>〔謂姦民及亡命者。〕</font></font><font size=4px>或取良人悉為奴婢，至數千口，名曰自賣人。冀用壽言，多斥奪諸梁在位者，外以示謙讓，而實崇孫氏。孫氏宗親冒名為侍中、卿、校、郡守、長吏者十餘人，皆貪饕凶淫，</font><font size=4px color="#009090"><font size=4px>〔校，戶教翻。饕，土刀翻。〕</font></font><font size=4px>各使私客籍屬縣富人，</font><font size=4px color="#009090"><font size=4px>〔賢曰：籍，謂疏錄之也。〕</font></font><font size=4px>被以他罪，</font><font size=4px color="#009090"><font size=4px>〔被，皮義翻。〕</font></font><font size=4px>閉獄掠拷，</font><font size=4px color="#009090"><font size=4px>〔掠，音亮。拷，音考。〕</font></font><font size=4px>使出錢自贖，貲物少者至於死。又</font><span class="h"><font size=4px>【章：乙十六行本「又」作「徙」；乙十一行本同；孔本同；熊校同。】</font></font><font size=4px>扶風人士孫奮，居富而性吝，</font><font size=4px color="#009090"><font size=4px>〔士孫，姓也；奮，名也。〕</font></font><font size=4px>冀以馬乘遺之，</font><font size=4px color="#009090"><font size=4px>〔乘，繩證翻。遺，于季翻。〕</font></font><font size=4px>從貸錢五千萬，奮以三千萬與之。冀大怒，乃告郡縣，認奮母為其守藏婢，</font><font size=4px color="#009090"><font size=4px>〔藏，徂浪翻。〕</font></font><font size=4px>云盜白珠十斛、紫金千斤以叛，</font><font size=4px color="#009090"><font size=4px>〔紫金，紫磨金也，亦謂之鏐。〕</font></font><font size=4px>遂收考奮，兄弟死於獄中，悉沒其貲財億七千餘萬。</font><font size=4px color="#009090"><font size=4px>〔摯虞三輔決錄曰：士孫奮家貲一億七千餘萬。余按此以萬萬為億也。〕</font></font><font size=4px>冀又遣客周流四方，遠至塞外，廣求異物，而使人復乘勢橫暴，妻略婦女，歐擊吏卒；</font><font size=4px color="#009090"><font size=4px>〔使，疏吏翻。復，扶又翻。妻者，私他人之婦女若己妻然。不以道取之曰略。橫，戶孟翻。毆，烏口翻。〕</font></font><font size=4px>所在怨毒。</font><font size=4px color="#009090"><font size=4px>〔毒，痛也。〕</font></font><font size=4px>

 　　侍御史朱穆自以冀故吏，奏記諫曰：「明將軍地有申伯之尊，</font><font size=4px color="#009090"><font size=4px>〔賢曰：申國之伯，周宣王之元舅。〕</font></font><font size=4px>位為群公之首，</font><font size=4px color="#009090"><font size=4px>〔賢曰：冀絕席於三公。〕</font></font><font size=4px>一日行善，天下歸仁；終朝為惡，四海傾覆。頃者官民俱匱，加以水蟲為害， </font><font size=4px color="#009090"><font size=4px>〔賢曰：水災及蝗蟲也。〕</font></font><font size=4px>京師諸官費用增多，詔書發調，或至十倍，</font><font size=4px color="#009090"><font size=4px>〔調，徒弔翻。〕</font></font><font size=4px>各言官無見財，</font><font size=4px color="#009090"><font size=4px>〔見，賢遍翻。〕</font></font><font size=4px>皆當出民，搒掠割剝，強令充足。</font><font size=4px color="#009090"><font size=4px>〔搒， 音彭。掠，音亮。強，其兩翻。〕</font></font><font size=4px>公賦既重，私斂又深，</font><font size=4px color="#009090"><font size=4px>〔斂，力贍翻。〕</font></font><font size=4px>牧守長吏多非德選，貪聚無厭，</font><font size=4px color="#009090"><font size=4px>〔厭，於鹽翻。〕</font></font><font size=4px>禺民如虜，或絕命於箠楚之下，或自賊於迫切之求。</font><font size=4px color="#009090"><font size=4px>〔賢曰：賊，殺也。箠，止橤翻。〕</font></font><font size=4px>又掠奪百姓，皆託之尊府，</font><font size=4px color="#009090"><font size=4px>〔尊府，指大將軍府。〕</font></font><font size=4px>遂令將軍結怨天下，吏民酸毒，道路歎嗟。昔永和之末，綱紀少弛，頗失人望，四五歲耳，而財空戶散，下有離心，馬勉之徒乘敝而起，荊、揚之間幾成大患；</font><font size=4px color="#009090"><font size=4px>〔事見上卷。幾，居希翻。〕</font></font><font size=4px>幸賴順烈皇后初政清靜，內外同力，僅乃討定。今百姓戚戚，困於永和，內非仁愛之心可得容忍，外非守國之計所宜久安也。夫將相大臣，均體元首，共輿而馳，同舟而濟，輿傾舟覆，患實共之。豈可以去明即昧，</font><font size=4px color="#009090"><font size=4px>〔賢曰：即，就也。〕</font></font><font size=4px>履危自安，主孤時困而莫之卹乎！宜時易宰守非其人者，減省第宅園池之費，拒絕郡國諸所奉送，內以自明，外解人惑；使挾姦之吏無所依託，司察之臣得盡耳目。憲度既張，遠邇清壹，則將軍身尊事顯，德燿無窮矣！」冀不納。冀雖　專朝縱橫，</font><font size=4px color="#009090"><font size=4px>〔朝，直遙翻。橫，戶孟翻。〕</font></font><font size=4px>而猶交結左右宦官，任其子弟、賓客為州郡要職，欲以自固恩寵。穆又奏記極諫，冀終不悟，報書云：「如此，僕亦無一可邪！」然素重穆，亦不甚罪也。

 　　冀遣書詣樂安太守陳蕃，</font><font size=4px color="#009090"><font size=4px>〔樂安郡，本千乘郡，和帝永元七年改為樂安國，屬青州。〕</font></font><font size=4px>有所請託，不得通。使者詐稱他客求謁蕃；蕃怒，笞殺之。坐左轉脩武令。</font><font size=4px color="#009090"><font size=4px>〔脩武縣，屬河內郡。〕</font></font><font size=4px>

 　　時皇子有疾，下郡縣市珍藥；</font><font size=4px color="#009090"><font size=4px>〔下，遐稼翻。〕</font></font><font size=4px>而冀遣客齎書京兆，并貨牛黃，</font><font size=4px color="#009090"><font size=4px>〔吳昔本草曰：牛黃，牛出入呻者有之。夜有光，走角中；牛死，入膽中，如雞子黃。神農本草曰：療驚癇，除邪、逐鬼。陶弘景曰：舊云神牛出入鳴吼者有之，伺其出角上，以盆水盛而吐之，即墮落水中；今人多就膽中得之。孳中之貴，莫復過此。本草圖經曰：伺其吐出，乃喝迫，即落水中。既得之，陰乾百日。一云：子如雞子黃，其重疊可揭，輕虛而氛香為佳。又云：此有四種；喝迫而得者名生黃；其殺死而在角中得者名角中黃；心中剝得者名心黃，肝膽中得之者名肝黃：大抵不及喝迫得者最勝。〕</font></font><font size=4px>京兆尹南陽延篤發書收客，曰：「大將軍椒房外家，而皇子有疾，必應陳進醫方，豈當使客千里求利乎！」遂殺之。冀凓而不得言。有司承旨求其事，篤以病免。

 　　夏，五月，庚辰，尊博園匽貴人曰孝崇后，宮曰永樂；</font><font size=4px color="#009090"><font size=4px>〔續漢志曰：德陽前殿西北，入門內，有永樂宮。樂，音洛；下長樂同。〕</font></font><font size=4px>置太僕、少府以下，皆如長樂宮故事。分鉅鹿九縣為后湯沐邑。

 　　秋，七月，梓潼山崩。</font><font size=4px color="#009090"><font size=4px>〔梓潼縣，屬潼縣郡。賢曰：今始州縣也，有梓潼水。〕</font></font><font size=4px>

 　　元喜元年（辛卯、一五一）

 　　春，正月朔，群臣朝會，大將軍冀帶劍入省。</font><font size=4px color="#009090"><font size=4px>〔省，即禁中也。〕</font></font><font size=4px>尚書蜀郡張陵呵叱令出，敕虎賁、羽林奪劍。冀跪謝，陵不應，即劾奏冀，請廷尉論罪。</font><font size=4px color="#009090"><font size=4px>〔劾，戶概翻，又戶得翻。〕</font></font><font size=4px>有詔，以一歲俸贖；百僚肅然。河南尹不疑嘗舉陵孝廉，乃謂陵曰：「昔舉君，適所以自罰也！」陵曰：「明府不以陵不肖，誤見擢序，今申公憲以報私恩！」不疑有愧色。

 　　癸酉，赦天下，改元。

 　　梁不疑好經書，喜待士，</font><font size=4px color="#009090"><font size=4px>〔好，呼到翻。喜，許記翻。〕</font></font><font size=4px>梁冀疾之，轉不疑為光祿勳；以其子胤為河南尹。胤年十六，容貌甚陋，不勝冠帶；</font><font size=4px color="#009090"><font size=4px>〔勝，音升。〕</font></font><font size=4px>道路見者莫不蚩笑。不疑自恥兄弟有隙，遂讓位歸第，與弟蒙閉門自守。冀不欲令與賓客交通，陰使人變服至門，記往來者。南郡太守馬融、江夏太守田明初除，過謁不疑；</font><font size=4px color="#009090"><font size=4px>〔言過其門，因而謁之，禮不專也。夏，戶雅翻。〕</font></font><font size=4px>冀諷有司奏融在郡貪濁，及以他事陷明，皆髡笞徙朔方。融自刺不殊，</font><font size=4px color="#009090"><font size=4px>〔刺，七亦翻。〕</font></font><font size=4px>明遂死於路。

 　　夏，四月，己丑，上微行，幸河南尹梁胤府舍。</font><font size=4px color="#009090"><font size=4px>〔考異曰：袁紀作「梁不疑府」，今從范書。〕</font></font><font size=4px>是日，大風拔樹，晝昏。尚書楊秉上疏曰：「臣聞天不言語，以災異譴告王者。至尊出入有常，警蹕而行，靜室而止，</font><font size=4px color="#009090"><font size=4px>〔賢曰：蹕，止行人也。靜室，謂先使清宮也。前書音義曰：漢有靜室令。〕</font></font><font size=4px>自非郊廟之事，則鑾旗不駕。</font><font size=4px color="#009090"><font size=4px>〔漢官儀曰：前驅有雲罕、皮軒、鑾旗車。〕</font></font><font size=4px>故諸侯入諸臣之家，春秋尚列其誡；</font><font size=4px color="#009090"><font size=4px>〔左傳：陳靈公如夏徵舒之家，為徵舒所弒。齊莊公如崔杼之家，亦為杼所弒。〕</font></font><font size=4px>況於以先王法服而私出槃游，降亂尊卑，等威無序，</font><font size=4px color="#009090"><font size=4px>〔賢曰：等威，謂威儀有等差也。左氏傳曰：貴有常尊，賤有等威。〕</font></font><font size=4px>侍衛守空宮，璽紱委女妾！</font><font size=4px color="#009090"><font size=4px>〔璽，斯氏翻。紱，音弗。〕</font></font><font size=4px>設有非常之變，任章之謀，</font><font size=4px color="#009090"><font size=4px>〔宣帝時，任宣坐謀反誅。宣子章亡在渭城界，中夜玄服入廟，居廊間，執戟立於廟門，待上至，欲為逆；發覺，伏誅。任，音壬。〕</font></font><font size=4px>上負先帝，下悔靡及！」帝不納。秉，震之子也。

 　　京师旱，任城、梁国饥，民相食。</font><font size=4px color="#009090"><font size=4px>〔任，音壬。〕</font></font><font size=4px>

 　　司徒張歆罷，以光祿勳吳雄為司徒。

 　　北匈奴呼衍王寇伊吾，敗伊吾司馬毛愷，</font><font size=4px color="#009090"><font size=4px>〔敗，蒲邁翻。〕</font></font><font size=4px>攻伊吾屯城。詔敦煌太守馬達將兵救之；</font><font size=4px color="#009090"><font size=4px>〔敦，徒門翻。〕</font></font><font size=4px>至蒲類海，呼衍王引去。

 　　秋，七月，武陵蠻反。

 　　冬，十月，司空胡廣致仕。

 　　十一月，辛巳，京師地震。詔百官舉獨行之士。涿郡舉崔寔，詣公車，稱病，不對策；退而論世事，名曰政論。其辭曰：「凡天下所以不治者，常由人主承平日久，俗漸敝而不悟，政寖衰而不改，習亂安危，怢不自覩。</font><font size=4px color="#009090"><font size=4px>〔賢曰：怢，音他沒翻。怢，忽忘也。〕</font></font><font size=4px>或荒耽耆欲，</font><font size=4px color="#009090"><font size=4px>〔耆，讀曰嗜。〕</font></font><font size=4px>不恤萬機；或耳蔽箴誨，厭偽忽真；</font><font size=4px color="#009090"><font size=4px>〔賢曰：厭飫姦偽，輕忽至真。〕</font></font><font size=4px>或猶豫岐路，莫適所從；</font><font size=4px color="#009090"><font size=4px>〔爾雅：路二達謂之岐。郭璞曰：岐，道旁出也。此言人主見道不明，於人之邪正、事之是非，莫知所適從也。適，丁曆翻。〕</font></font><font size=4px>或見信之佐，括囊守祿；</font><font size=4px color="#009090"><font size=4px>〔賢曰：易曰：括囊，無咎無譽。括，結也。結囊不言，持祿而已。〕</font></font><font size=4px>或疏遠之臣，言以賤廢；是以王綱縱弛於上，智士鬱伊於下。</font><font size=4px color="#009090"><font size=4px>〔賢曰：鬱伊，不申之貌。楚辭曰：獨伊鬱而誰語。〕</font></font><font size=4px>

 　　悲夫！自漢興以來，三百五十餘歲矣，政令垢翫，上下怠懈，</font><font size=4px color="#009090"><font size=4px>〔懈，古隘翻。〕</font></font><font size=4px>百姓囂然，咸復思中興之救矣！</font><font size=4px color="#009090"><font size=4px>〔復，扶又翻。〕</font></font><font size=4px>且濟時拯世之術，在於補穂決壞，枝拄邪傾，</font><font size=4px color="#009090"><font size=4px>〔賢曰：穂，音直莧翻。禮記：衣裳穂裂，紉箴請補綴。余謂綻裂之綻，非此義。此穂，釋補縫也。韓詩云：破襖請來穂，是其義也。拄，陟柱翻。〕</font></font><font size=4px>隨形裁割，要措斯世於安寧之域而已。故聖人執權，遭時定制，</font><font size=4px color="#009090"><font size=4px>〔賢曰：權，謂變也。遭遇其時而定法制，不循於舊也。体謂權，秤錘也。執權者，隨物之輕重，為權之進退以取平也。〕</font></font><font size=4px>步驟之差，各有云設，不強人以不能，背急切而慕所聞也。</font><font size=4px color="#009090"><font size=4px>〔賢曰：背當時之急切而慕所聞之事，則非濟時之要。強，其兩翻。背，蒲妹翻。〕</font></font><font size=4px>蓋孔子對葉公以來遠，哀公以臨人，景公以節禮，</font><font size=4px color="#009090"><font size=4px>〔賢曰：韓子曰：葉公問政於孔子，孔子曰：政在悅近而來遠。魯哀公問政於孔子，孔子曰：政在選賢。齊景公問政於孔子，孔子曰：政在節財。此云臨人、節禮，文不同也。葉，式涉翻。〕</font></font><font size=4px>非其不同，所急異務也。俗人拘文牽古，不達權制，奇偉所聞，簡忽所見，烏可與論國家之大事哉！故言事者雖合聖聽，輒見掎奪。</font><font size=4px color="#009090"><font size=4px>〔賢曰：掎，居蟻翻。賈逵註國語曰：從後牽曰掎。〕</font></font><font size=4px>何者﹖其頑士闇於時權，安習所見，不知槳成，</font><font size=4px color="#009090"><font size=4px>〔樂，音洛。〕</font></font><font size=4px>況可慮始，苟云率由舊章而已；其達者或矜名妒能，</font><font size=4px color="#009090"><font size=4px>〔妒，與勡同。〕</font></font><font size=4px>恥策非己，舞筆奮辭以破其義，寡不勝眾，遂見擯棄。雖稷、契復存，猶將困焉，</font><font size=4px color="#009090"><font size=4px>〔契，息列翻。復，扶又翻。〕</font></font><font size=4px>斯賢智之論所以常憤鬱而不伸者也。

 　　凡為天下者，自非上德，嚴之則治，寬之則亂。</font><font size=4px color="#009090"><font size=4px>〔治，直吏翻。〕</font></font><font size=4px>何以明其然也﹖近孝宣皇帝明於君人之道，審於為政之理，故嚴刑峻法，破姦軌之膽，</font><font size=4px color="#009090"><font size=4px>〔左傳曰：亂在外為姦，在內為軌。〕</font></font><font size=4px>海內清肅，天下密如，</font><font size=4px color="#009090"><font size=4px>〔賢曰：密，靜也。〕</font></font><font size=4px>算計見效，優於孝文。</font><font size=4px color="#009090"><font size=4px>〔見，賢遍翻。〕</font></font><font size=4px>及元帝即位，多行寬政，卒以墮損，</font><font size=4px color="#009090"><font size=4px>〔卒，子恤翻。墮，讀曰隳。〕</font></font><font size=4px>威權始奪，遂為漢室基禍之主。政道得失，於斯可鑒。昔孔子作春秋，褒齊桓，懿晉文，歎管仲之功；</font><font size=4px color="#009090"><font size=4px>〔懿，美也。〕</font></font><font size=4px>夫豈不美文、武之道哉﹖誠達權救敝之理也。聖秋，褒齊桓，懿晉文，歎管仲之功；</font><font size=4px color="#009090"><font size=4px>〔懿，美也。〕</font></font><font size=4px>夫豈不美文、武之道哉﹖誠達權救敝之理也。聖</font><span class="h"><font size=4px>【章：乙十六行本「聖」上有「故」字；乙十一行本同；孔本同；張校同。】</font></font><font size=4px>人能與世推移，</font><font size=4px color="#009090"><font size=4px>〔楚辭：聖人不凝滯於物而能與推移。〕</font></font><font size=4px>而俗士苦不知變，以為結繩之約，可復治亂秦之緒，干戚之舞，足以解平城之圍。</font><font size=4px color="#009090"><font size=4px>〔上古結繩而治，後世聖人易之以書契。亂秦之後，俗益澆薄，非結繩之約所能理也。干，盾也。戚，鉞也。記曰：朱干玉戚，冕而舞大武，所以象武王之伐功也。書：禹舞干羽於兩階而有苗格。高帝為匈奴圍於平城，用陳平祕計得出，非舞干戚所能解也。治，直之翻；下治亂同，治平亦同。〕</font></font><font size=4px>夫熊經鳥伸，雖延曆之術，非傷塞之理；呼吸吐納，雖度紀之度，非續骨之膏。</font><font size=4px color="#009090"><font size=4px>〔賢曰：莊子曰：吹呴呼吸，吐故納新，熊經鳥伸，此道引之士，養形之人也。黃帝素問曰：人傷於寒而轉為熱，何也﹖夫寒盛則生熱也。度紀，猶延年也。言鳥伸不能療傷塞，吸氣不能續斷骨也。成公英莊子疏曰：如熊縣木而自經，鳥飛空而伸足。爾雅翼曰：熊類大豕，人足，黑免，好緣高木，見人自投而下，亦以革厚而筋駑，用此自快，故稱慼經。〕</font></font><font size=4px>蓋為國之法，有似理身，平則致養，疾則攻焉。夫刑罰者，治亂之藥石也；德教者，興平之粱肉也。夫以德教除殘，是以粱肉養疾也；以刑罰治平，是以藥石供養也。</font><font size=4px color="#009090"><font size=4px>〔供，音恭。養，余兩翻。〕</font></font><font size=4px>方乞承百王之敝，值繍運之會，自數世以來，政多恩貸，馭委其轡，馬駘其銜，</font><font size=4px color="#009090"><font size=4px>〔說文曰：駘，馬駘也，音達來翻。毛晃曰：駘，脫也。〕</font></font><font size=4px>四牡橫奔，皇路險傾，賢曰：皇路，天路也。〕方將拑勒鞬輈以救之，豈暇鳴和鑾，調節奏哉！</font><font size=4px color="#009090"><font size=4px>〔賢曰：何休註公羊傳曰：拑，以木銜其口也。拑，音巨炎翻。勒，馬轡。輈，車轅。鞬，猶束也。說苑曰：鑾設於鑣，和設於軾。馬動鑾鳴，鑾鳴則和應也。〕</font></font><font size=4px>昔文帝雖除肉刑，當斬右趾者棄市，笞者往往至死。</font><font size=4px color="#009090"><font size=4px>〔見十五卷文帝十三年、景帝元年。〕</font></font><font size=4px>是文帝以嚴致平，非以寬致平也。」寔，瑗之子也。</font><font size=4px color="#009090"><font size=4px>〔崔瑗見五十一卷安帝延光四年。瑗，于眷翻。〕</font></font><font size=4px>山陽仲長統嘗見其書，歎曰：「凡為人主，宜寫一通，置之坐側。」</font><font size=4px color="#009090"><font size=4px>〔坐，才臥翻。〕</font></font><font size=4px>

 　　臣光曰：漢家之法已嚴矣，而崔寔猶病其寬，何哉﹖蓋衰世之君，率多柔懦，凡愚之佐，唯知姑息，</font><font size=4px color="#009090"><font size=4px>〔姑，且也。息安也。且苟目前之安也。〕</font></font><font size=4px>是以權幸之臣有罪不坐豪猾之民犯法不誅；仁恩所施，止於目前；姦宄得志，紀綱不立。故崔寔之論，以矯一時之枉，非百世之通義也。孔子曰：「政寬則民慢，慢則糾之以猛；猛則民殘，殘則施之以寬。寬以濟猛，猛以濟寬，政是以和。」</font><font size=4px color="#009090"><font size=4px>〔左傳載孔子善子太叔之辭。杜預曰：糾，攝也。〕</font></font><font size=4px>斯不易之常道矣。

 　　閏月，庚午，任城節王崇薨；無子，國絕。</font><font size=4px color="#009090"><font size=4px>〔章帝元和元年，分東平國為任城國，以封東平王蒼之少子尚。崇，尚之姪也。諡法：好廉自克曰節。〕</font></font><font size=4px>

 　　以太常黃瓊為司空。

 　　帝欲褒崇梁冀，使中朝二千石以上會議其禮。</font><font size=4px color="#009090"><font size=4px>〔西都中世以後，以三公、九卿為外朝官。東都無中、外朝之別也。此中朝，直謂朝廷。朝，直遙翻。〕</font></font><font size=4px>特進胡廣、太常羊溥、司隸校尉祝恬、太中大夫邊韶等咸稱冀之勳德宜比周公，錫之山川、土田、附庸。</font><font size=4px color="#009090"><font size=4px>〔此西都諸臣所以尊王莽者，今廣復欲以崇冀。微黃瓊之言，殆哉！〕</font></font><font size=4px>黃瓊獨曰：「冀前以親迎之勞，增吧萬三千戶；又其子胤亦加封賞。今諸侯以戶邑為制，不以里數為限，冀可比鄧禹，合食四縣。」朝廷從之。於是有司奏：「冀入朝不趨，劍履上殿，謁讚不名，禮儀比蕭何；</font><font size=4px color="#009090"><font size=4px>〔蕭何唯劍履上殿，入朝不趨，何嘗謁讚不名也！君前臣名，禮也。冀何如人，而寵秩之至此乎！讚，與擯贊之贊同。〕</font></font><font size=4px>悉以定陶、陽成餘戶增封為四縣，比鄧禹；</font><font size=4px color="#009090"><font size=4px>〔賢曰：冀初封襄邑縣，襲封乘氏，更增以定陶、陽城，是為四縣。余謂「陽成」當作「成陽」，與定陶、乘氏皆屬濟陰郡。〕</font></font><font size=4px>賞賜金錢、奴婢、綵帛、車馬、衣服、甲第，比霍光；以殊元勳。每朝會，與三公絕席。</font><font size=4px color="#009090"><font size=4px>〔賢曰：絕席，別也。〕</font></font><font size=4px>十日一入，平尚書事。宣布天下，為萬世法。」冀猶以所奏禮薄，意不悅。

 　　二年（壬辰、一五二）

 　　春，正月，西域長史王敬為于窴所殺。初，西域長史趙評在于窴，病癰死。</font><font size=4px color="#009090"><font size=4px>〔按西域傳，評，元嘉元年死。窴，徒賢翻。〕</font></font><font size=4px>評子迎喪，道經拘彌。拘彌王成國與于窴王建素有隙，謂評子曰：「于窴王令胡醫持毒藥著創中，</font><font size=4px color="#009090"><font size=4px>〔著，陟略翻。創，初良翻。〕</font></font><font size=4px>故致死耳！」評子信之，還，以告敦煌太守馬達。</font><font size=4px color="#009090"><font size=4px>〔敦，徒門翻。考異曰：車師傳作「司馬達」，今從于窴傳。〕</font></font><font size=4px>會敬代為長史，馬達令敬隱覈于窴事。</font><font size=4px color="#009090"><font size=4px>〔隱，度也。覈，考也，實也。〕</font></font><font size=4px>敬先過拘彌，成國復說云：</font><font size=4px color="#009090"><font size=4px>〔復，扶又翻。說，輸芮翻。〕</font></font><font size=4px>「于窴國人欲以為王；今可因此罪誅建，</font><font size=4px color="#009090"><font size=4px>〔謂以評死為建罪也。〕</font></font><font size=4px>于窴必服矣。」敬貪立功名，前到于窴，設供具，請建而陰圖之。</font><font size=4px color="#009090"><font size=4px>〔供具，宴饗之具也。〕</font></font><font size=4px>或以敬謀告建，建不信，曰：「我無罪，王長史何為欲殺我﹖」旦日，建從官屬數十人詣敬，坐定，建起行酒，敬叱左右執之。吏士並無殺建意，官屬悉得突走。時成國主簿秦牧隨敬在會，持刀出，曰：「大事已定，何為復疑！」即前斬建。于窴侯、將輸僰等遂會兵攻敬，</font><font size=4px color="#009090"><font size=4px>〔按前書，西域諸國各置輔國侯、左右將。復，扶又翻。僰，蒲北翻。〕</font></font><font size=4px>敬持建頭上樓宣告曰：「天子使我誅建耳！」輸僰不聽，上樓斬敬，縣首於市。</font><font size=4px color="#009090"><font size=4px>〔縣，讀曰懸。〕</font></font><font size=4px>輸僰自立為王；國人殺之，而立建子安國。馬達聞王敬死，欲將諸郡兵出塞擊于窴；帝不聽，徵達還，而以宋亮代為敦煌太守。亮到，開募于窴，令自斬輸僰；</font><font size=4px color="#009090"><font size=4px>〔開于窴國人自新之路，仍募使斬輸僰也。僰，蒲北翻。〕</font></font><font size=4px>時輸僰死已經月，乃斷死人頭送敦煌而不言其狀；</font><font size=4px color="#009090"><font size=4px>〔斷，丁管翻。〕</font></font><font size=4px>亮後知其詐，而竟不能討也。</font><font size=4px color="#009090"><font size=4px>〔史言漢之威令不復行於西域。〕</font></font><font size=4px>

 　　丙辰，京师地震。

 　　夏，四月，甲辰，孝崇皇后匽氏崩；以帝弟平原王石為喪主，斂送制度比恭懷皇后。</font><font size=4px color="#009090"><font size=4px>〔恭懷皇后，和帝母梁氏。斂，力贍翻。〕</font></font><font size=4px>五月，辛卯，葬于博陵。

 　　秋，七月，庚辰，日有食之。

 　　冬，十月，乙亥，京師地震。

 　　十一月，司空黃瓊免。十二月，以特進趙戒為司空。

 　　永興元年（癸巳、一五三）

 　　春，三月，丁亥，帝幸鴻池。</font><font size=4px color="#009090"><font size=4px>〔百官志註：鴻池在雒陽東二十里。水經註：穀水東注鴻池陂；池，東西千步，南北千一百步。〕</font></font><font size=4px>

 　　夏，四</font><span class="h"><font size=4px>【張：「四」作「五」。】</font></font><font size=4px>月，丙申，赦天下，改元。

 　　丁酉，濟南悼王廣薨；無子，國除。</font><font size=4px color="#009090"><font size=4px>〔廣，濟南王顯之子也。紹封見五十一卷順帝永建元年。濟，子禮翻。〕</font></font><font size=4px>。

 　　秋，七月，郡、國三十二蝗，河水益。百姓饑窮流赜者數十萬戶，</font><font size=4px color="#009090"><font size=4px>〔赜，散也，而隴翻。〕</font></font><font size=4px>冀州尤甚。詔以侍御史朱穆為冀州刺史。冀部令長聞穆濟河，解印綬去者四十餘人。及到，奏劾諸郡貪汙者，</font><font size=4px color="#009090"><font size=4px>〔劾，戶概翻，又戶得翻。〕</font></font><font size=4px>有至自殺，或死獄中。宦者趙忠喪父，歸葬安平，</font><font size=4px color="#009090"><font size=4px>〔安平國，屬冀州。喪，息浪翻。〕</font></font><font size=4px>僭為玉匣；穆下郡案驗，</font><font size=4px color="#009090"><font size=4px>〔下，遐稼翻。〕</font></font><font size=4px>吏畏其嚴，遂發墓剖棺，陳尸出之。帝聞，大怒，徵穆詣廷尉，輸作左校。</font><font size=4px color="#009090"><font size=4px>〔不以趙忠玉匣為僭，而以朱穆發墓為罪，昏暗之君豈有真是非哉！賢曰：左校，署名，屬將作，掌左工徒。校，戶教翻。〕</font></font><font size=4px>太學書生潁川劉陶等數千闕上書訟穆曰：「伏見弛刑徒朱穆，處公憂國，</font><font size=4px color="#009090"><font size=4px>〔處，昌呂翻。〕</font></font><font size=4px>拜州之日，志清姦惡。誠以常侍貴寵，父子兄弟布在州郡，競為虎狼，噬食小民，故穆張理天綱，補綴漏目，羅取殘禍，以塞天意。</font><font size=4px color="#009090"><font size=4px>〔塞，悉則翻。〕</font></font><font size=4px>由是內官咸共恚疾，</font><font size=4px color="#009090"><font size=4px>〔內官，即中官。恚，於避翻。〕</font></font><font size=4px>謗讟煩興，讒隙仍作，極其刑讁，輸作左校。天下有識，皆以穆同勤禹、稷而被共、鯀之戾，</font><font size=4px color="#009090"><font size=4px>〔共，音恭。〕</font></font><font size=4px>若死者有知，則唐帝怒於崇山，重華忿於蒼墓矣！</font><font size=4px color="#009090"><font size=4px>〔賢曰：尚書：放驩兜於崇山。孔安國註曰：崇山，南裔也。山海經曰：有驩頭之國，帝堯葬焉。郭璞註曰：驩頭，驩兜也。禮記曰：舜葬蒼梧之野。〕</font></font><font size=4px>當今中官近習，竊持國柄，手握王爵，口銜天憲，</font><font size=4px color="#009090"><font size=4px>〔天憲，王法也；謂刑戮出於其口也。〕</font></font><font size=4px>運賞則使餓隸富於季孫，</font><font size=4px color="#009090"><font size=4px>〔賢曰：運，行也。論語曰：季氏富於周公。〕</font></font><font size=4px>呼団則令伊、顏化為桀、跖；</font><font size=4px color="#009090"><font size=4px>〔団，與吸同。〕</font></font><font size=4px>而穆獨亢然不顧身害，</font><font size=4px color="#009090"><font size=4px>〔亢，音抗。〕</font></font><font size=4px>非惡榮而好辱，惡生而好死也，</font><font size=4px color="#009090"><font size=4px>〔惡，烏路翻。好，呼到翻。〕</font></font><font size=4px>徒感王綱之不攝，</font><font size=4px color="#009090"><font size=4px>〔賢曰：攝，接也。余謂攝，飭整也。〕</font></font><font size=4px>懼天綱之久失，故竭心懷憂，為上深計。臣願黥首繫趾，</font><font size=4px color="#009090"><font size=4px>〔賢曰：黥首，謂鑿額涅墨也。繫趾，謂釱其足也。以鐵著足曰釱。〕</font></font><font size=4px>代穆輸</font><span class="h"><font size=4px>【章：乙十六行本「輸」作「校」；乙十一行本同。】</font></font><font size=4px>作。」帝覽其奏，乃赦之。

 　　冬，十月，太尉袁湯免，以太常胡廣為太尉。司徒吳雄、司空趙戒免，以太僕黃瓊為司徒，光祿勳房植為司空。

 　　武陵蠻詹山等反，武陵太守汝南應奉招降之。

 　　 車師後部王阿羅多與戊部候嚴皓不相得，</font><font size=4px color="#009090"><font size=4px>〔戊，己兩部各置校尉，各有部候。西域傳曰：和帝置戊部候，居車師後部候城。〕</font></font><font size=4px>忿戾而反，攻圍屯田，殺傷吏士。後部 侯炭遮領餘民畔阿羅多，詣漢吏降。</font><font size=4px color="#009090"><font size=4px>〔前書，車師後國有擊胡侯，漢賜印綬。降，戶江翻；下同。〕</font></font><font size=4px>阿羅多迫急，從百餘騎亡入北匈奴。敦煌太守宋亮上立後故軍就 質子卑君為王。</font><font size=4px color="#009090"><font size=4px>〔上，時掌翻。上奏而立之。安帝延光四年，班勇斬後部王軍就；其質子在敦煌。質，音致。〕</font></font><font size=4px>後阿羅多復從匈奴中還，與卑君爭國，</font><font size=4px color="#009090"><font size=4px>〔復，扶又翻。〕</font></font><font size=4px>頗收其國人。戊校尉嚴</font><span class="h"><font size=4px>【章：乙十六行本「嚴」作「閻」；乙十行本同；退齋校同。】</font></font><font size=4px>詳慮其招引北虜，將亂西域，乃開信告示，</font><font size=4px color="#009090"><font size=4px>〔開信者，開以丹青之信。〕</font></font><font size=4px>許復為王；阿羅多乃詣詳降。</font><font size=4px color="#009090"><font size=4px>〔降，戶江翻。〕</font></font><font size=4px>於是更立阿羅多為王，將卑君還敦煌，以後部人三百帳與之。</font><font size=4px color="#009090"><font size=4px>〔西域傳曰：帳者，猶中國之戶數也。將，如字。〕</font></font><font size=4px>

 　　二年（甲午、一五四）

 　　春，正月，甲午，赦天下。

 　　二月，辛丑，復聽刺史、二千石行三年喪。</font><font size=4px color="#009090"><font size=4px>〔安市建光元年，斷行三年喪，事見四十九卷。〕</font></font><font size=4px>

 　　癸卯，京师地震。

 　　夏，蝗。

 　　東海朐山崩。</font><font size=4px color="#009090"><font size=4px>〔賢曰：朐山在今海州朐山縣南。〕</font></font><font size=4px>

 　　乙卯，封乳母馬惠子初為列侯。

 　　秋，九月，丁卯朔，日有食之。

 　　太尉胡廣免；以司徒黃瓊為太尉。閏月，以光祿勳尹頌為司徒。

 　　冬，十一月，甲辰，帝校獵上林苑，遂至函谷關。</font><font size=4px color="#009090"><font size=4px>〔校，戶孝翻；闌校也。所以遮獸而獵取之，謂之校獵。東漢開上林苑於雒陽西。函谷關，在河南穀城縣。〕</font></font><font size=4px>

 　　泰山、琅邪賊公孫舉、東郭竇等反，殺長吏。

 　　永壽元年（乙未、一五五）

 　　春，正月，戊申，赦天下，改元。

 　　二月，司隸、冀州饑，人相食。

 　　太學生劉陶上疏陳事曰：「夫天之與帝，帝之與民，猶頭之與足，相須而行也。陛下目不視鳴鞗之事，耳不聞檀車之聲，</font><font size=4px color="#009090"><font size=4px>〔賢曰：鳴條，地名，在安邑之西。湯與桀戰于鳴條之野。檀車，兵車也。詩曰：檀車嘽嘽。余按大雅大明之詩曰：牧野洋洋，檀車煌煌。維師尚父，時維鷹揚，涼彼武王，肆伐大商。陶蓋用此檀車事，言桀、紂貴為天子，得罪於天，流毒於民，而湯、武伐之；亡國之事不接於帝之耳目，帝不知以為戒也。毛氏詩傳曰：檀，強断之木。陸璣疏：檀木皮正青，滑澤，與繫迷相似。又似駮馬。駮馬，梓檎。故里語：斫檀不諦得檕迷，檕迷尚可得駮馬。檕迷，一名挈橀，故齊人諺曰：上山伐檀，挈橀先殫。蓋檀木強断，可為兵車。嘽，吐丹翻。涼，力尚翻。〕</font></font><font size=4px>天災不有痛於肌膚，震食不即損於聖體，</font><font size=4px color="#009090"><font size=4px>〔震食，謂地震、日食也。〕</font></font><font size=4px>故蔑三光之謬，輕上天之怒。伏念高祖之起，始自布衣，合散扶傷，克成帝業，勤亦至矣；流福遺祚，至於陛下。陛下既不能增明烈考之軌，而忽高祖之勤，妄假利器，受授國柄，使群醜刑隸，芟刈小民，</font><font size=4px color="#009090"><font size=4px>〔芟，所銜翻。〕</font></font><font size=4px>虎豹窟於麑場，</font><font size=4px color="#009090"><font size=4px>〔賢曰：鹿子曰麑，音研奚翻。〕</font></font><font size=4px>豺狼乳於春囿，</font><font size=4px color="#009090"><font size=4px>〔乳，人喻翻，產也。〕</font></font><font size=4px>貨殖者為窮冤之魂，貧餒者作飢寒之鬼，</font><font size=4px color="#009090"><font size=4px>〔言無貧富皆不得其死。〕</font></font><font size=4px>死者悲於窀穸，</font><font size=4px color="#009090"><font size=4px>〔杜預曰：窀，厚也。穸，夜也。厚夜，猶長夜也。窀，株倫翻。〕</font></font><font size=4px>生者戚於朝野，是愚臣所為咨嗟長懷歎息者也！</font><font size=4px color="#009090"><font size=4px>〔朝，直遙翻。為，于偽翻。〕</font></font><font size=4px>且秦之將亡，正諫者誅，諛進者賞，嘉言結於忠舌，國命出於讒口，擅閻樂於咸陽，授趙高以車府，</font><font size=4px color="#009090"><font size=4px>〔閻樂為咸陽令，趙高為中車府令。〕</font></font><font size=4px>權去己而不知，威離身而不顧。</font><font size=4px color="#009090"><font size=4px>〔離，力智翻。〕</font></font><font size=4px>古今一揆，成敗同勢；願陛下遠覽強秦之傾，近察哀、平之變，得失昭然，禍福可見。臣又聞危非仁不扶，亂非智不救；竊見故冀州刺史南陽朱穆、前烏桓校尉臣同郡李膺，皆履正清平，貞高絕俗，斯實中興之良佐，國家之桂臣也，宜還本朝，夾輔至室。</font><font size=4px color="#009090"><font size=4px>〔前年朱穆得罪，李膺時亦免居綸氏。〕</font></font><font size=4px>臣敢吐不時之義於諱言之朝，</font><font size=4px color="#009090"><font size=4px>〔賢曰：不時，謂不合於時也。〕</font></font><font size=4px>猶冰霜見日，必至消滅；臣始悲天下之可悲，今天下亦悲臣之愚惑也。」書奏，不省。</font><font size=4px color="#009090"><font size=4px>〔省，悉景翻。〕</font></font><font size=4px>

 　　夏，南阳大水。

 　　司空房植免；以太常韓縯為司空。</font><font size=4px color="#009090"><font size=4px>〔縯，以淺翻。〕</font></font><font size=4px>

 　　巴郡、益州郡山崩。

 　　秋，南屯奴左薁鞬、臺耆、且渠伯德等反，</font><font size=4px color="#009090"><font size=4px>〔薁，於六翻。鞬，居言翻。且，子余翻。考異曰：帝紀作「左臺、且渠伯德等叛」，今從張奐傳。〕</font></font><font size=4px>寇美稷；東羌復舉種應之。</font><font size=4px color="#009090"><font size=4px>〔復，扶又翻。種，章勇翻。〕</font></font><font size=4px>安定屬國都尉敦煌張奐初到職，</font><font size=4px color="#009090"><font size=4px>〔賢曰：屬國都尉，其秩比二千石。水經註：安定屬國都尉治三水縣。〕</font></font><font size=4px>壁中唯有二百許人，聞之，即勒兵而出；軍吏以為力不敵，叩頭爭止之。奐不聽，遂進屯長城，</font><font size=4px color="#009090"><font size=4px>〔此即秦蒙恬所築長城，在上郡界。〕</font></font><font size=4px>收集兵士，遺將王衛招誘東羌，因據龜茲縣，</font><font size=4px color="#009090"><font size=4px>〔前書，上郡龜茲縣，上郡屬國都尉治所。師古曰：龜茲國人來降附者處之於此，故以名云。〕</font></font><font size=4px>使南匈奴不得交通。東羌諸豪遂相率與奐共擊薁鞬等，破之。伯德惶恐，將其眾降，邵界以寧。羌豪遺奐馬二十匹，金鐻八枚。</font><font size=4px color="#009090"><font size=4px>〔遺，于季翻。賢曰：郭璞註山海經云：鐻，音渠，金食器名，未詳形制也。韻書曰：鐻，戎夷貫耳。〕</font></font><font size=4px>奐於諸羌前以酒酹地</font><font size=4px color="#009090"><font size=4px>〔賢曰：以酒沃地謂之酹，音力外翻。余謂蓋自誓也。〕</font></font><font size=4px>曰：「使馬如羊，不以入貛；使金如粟，不以入懷。」悉以還之。前此八都尉率好財貨，</font><font size=4px color="#009090"><font size=4px>〔好，呼到翻。〕</font></font><font size=4px>為羌所患苦；及奐正身潔己，無不悅服，威化不行。

 　　二年（丙申、一五六）

 　　春，三月，蜀郡屬國夷反。</font><font size=4px color="#009090"><font size=4px>〔延光元年，以蜀郡西部都尉為屬國都尉。〕</font></font><font size=4px>

 　　初，鮮卑檀石槐，勇健有智略，部落畏服，乃施法禁，平曲直，無敢犯者，遂推以為大人。檀石槐立庭於彈汙山、歠仇水上，</font><font size=4px color="#009090"><font size=4px>〔「汙」，范書作「汗」。章：乙十一行本正作「汗」。歠，音昌悅翻。〕</font></font><font size=4px>去高柳北三百餘里，兵馬甚盛；東、西部大人皆歸焉。因南抄緣邊，北拒丁零，東欲夫餘，</font><font size=4px color="#009090"><font size=4px>〔扶，楚交翻。夫，音扶。〕</font></font><font size=4px>西擊烏孫，盡據匈奴故地，東西萬四千餘里。

 　　秋，七月，檀石槐寇雲中。以故烏桓校尉李膺為度遼將軍。膺到邊，羌、胡皆望風畏服，先所掠男女，悉詣塞下送還之。</font><font size=4px color="#009090"><font size=4px>〔考異曰：袁紀：「延熹二年六月，鮮卑寇遼東，度遼將軍李膺擊破之。」今從范書。〕</font></font><font size=4px>

 　　公孫舉、東郭竇等聚眾至三萬人，寇青、兗、徐三州，破壞郡縣。</font><font size=4px color="#009090"><font size=4px>〔壞，音怪。〕</font></font><font size=4px>連年討之，不能克。尚書選能治劇者，以司徒掾潁川韓韶為嬴長。</font><font size=4px color="#009090"><font size=4px>〔嬴縣，屬泰山郡。賢曰：故城在今兗州博城縣北。治，直之翻。掾，俞絹翻。長，知兩翻。〕</font></font><font size=4px>賊聞其賢，相戒不入嬴境。餘縣流民萬餘戶入縣界；韶開倉賑之，主者爭謂不可。</font><font size=4px color="#009090"><font size=4px>〔主者，主倉粟之史也。〕</font></font><font size=4px>韶曰：「長活溝壑之人，而以此伏罪，含笑入地矣。」太守素知韶名德，竟無所坐。韶與同郡荀淑、鍾皓、陳寔皆嘗為縣長，所至以德政稱，時人謂之「潁川四長」。</font><font size=4px color="#009090"><font size=4px>〔賢曰：謂荀淑為當塗長，韓韶為嬴長，陳寔為太兵長，鍾皓為林慮長也。長，知兩翻。〕</font></font><font size=4px>

 　　初，鮮卑寇遼東，屬國都尉段</font><span class="h"><font size=4px>【章：乙十六行本「段」上有「武威」二字；乙十一行本同；孔本同；張校同。】</font></font><font size=4px>熲率所領馳赴之。</font><font size=4px color="#009090"><font size=4px>〔熲，古迥翻。〕</font></font><font size=4px>既而恐賊驚去，乃使驛騎詐齎璽書召熲，熲於道偽退，潛於還路設伏；虜以為信然，乃入追熲，熲因大縱兵，悉斬獲之。坐訪為璽書，當伏重刑；以有功，論司寇；刑竟，拜議郎。</font><font size=4px color="#009090"><font size=4px>〔司寇，二歲刑。璽，斯氏翻。〕</font></font><font size=4px>至是，詔以東方盜賊昌熾，</font><font size=4px color="#009090"><font size=4px>〔熾，尺志翻。〕</font></font><font size=4px>令公卿選將帥有文武材者。司徒尹頌薦熲，</font><font size=4px color="#009090"><font size=4px>〔段熲傳作「訟」，帝紀作「頌」；作「頌」為是。〕</font></font><font size=4px>拜中郎將，擊舉、竇等，大破斬之，獲首萬餘級，餘黨降散。</font><font size=4px color="#009090"><font size=4px>〔降，戶江翻。〕</font></font><font size=4px>封熲為列侯。

 　　冬，十二月，地</font><span class="h"><font size=4px>【章：乙十六行本「地」上有「京師」二字；乙十一行本同。】</font></font><font size=4px>震。

 　　封梁不疑子馬為潁陰侯，梁胤子桃為城父侯。</font><font size=4px color="#009090"><font size=4px>〔城父縣，屬汝南郡。考異曰：袁紀：馬、桃封在建和元年；「馬」作「焉」，「桃」作「祧」。今從范書。〕</font></font><font size=4px>
</font><!--/HTMLBUILERPART0--><font size=4px>