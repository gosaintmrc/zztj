<font size=4px>　　晉紀六</font><font size=4px color="#009090"><font size=4px>〔起重光作噩（辛酉），盡玄黓茂（壬戌），凡二年。〕</font></font><font size=4px>

 　　孝惠皇帝中之上

 　　永寧元年（辛酉、三○一）此猶是永康二年；正月乙丑，趙王倫改元建始；四月，帝反正，始改元永寧。〕

 　　春，正月，以散騎常侍安定張軌為涼州刺史。</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>軌以時方多難，陰有保據河西之志，故求為涼州。時州境盜賊縱橫，</font><font size=4px color="#009090"><font size=4px>〔難，乃旦翻。縱，子容翻。〕</font></font><font size=4px>鮮卑為寇；軌至，以宋配、氾瑗為謀主，</font><font size=4px color="#009090"><font size=4px>〔楊正衡曰：氾，音凡，姓也。瑗，于眷翻。〕</font></font><font size=4px>悉討破之，威著西土。</font><font size=4px color="#009090"><font size=4px>〔張氏保據涼土始此。嗚呼！世亂則人思自全，然求全而不能自全者亦多矣。竇融、張軌之求出河西，此求全而得全者也。謝晦、袁顗之求鎮荊、襄，此求全而不能自全者也。蓋竇融、張軌，始終一心以奉漢、晉，此固宜永終福祿、詒及子孫者也。謝晦、袁顗，志在據地險以全身，其用心非矣，天所不與也。然劉焉求牧益州，袁紹志圖冀部，石敬瑭心欲河東，皆以之潛規非望；至其成敗久速，則有非智慮所及者。〕</font></font><font size=4px>

 　　相國倫與孫秀使牙門趙奉詐傳宣帝神語云：「倫宜早入西宮。」</font><font size=4px color="#009090"><font size=4px>〔司馬懿，追諡宣皇帝。時倫以東宮為相國府，謂禁中為西宮。〕</font></font><font size=4px>散騎常侍義陽王威，望之孫也，素諂事倫，倫以威兼侍中，使威逼奪帝璽綬，作禪詔，又使尚書令滿奮持節、奉璽綬</font><font size=4px color="#009090"><font size=4px>〔璽，斯氏翻。綬，音受。〕</font></font><font size=4px>禪位於倫。左衛將軍王輿、前軍將軍司馬雅等帥甲士入殿，</font><font size=4px color="#009090"><font size=4px>〔帥，讀曰率。〕</font></font><font size=4px>曉諭三部司馬，示以威賞，無敢違者。張林等屯守諸門。</font><font size=4px color="#009090"><font size=4px>〔屯守宮城諸門也。〕</font></font><font size=4px>乙丑，倫備法駕入宮，即帝位。</font><font size=4px color="#009090"><font size=4px>〔考異曰：三十國春秋云：「倫將篡位，義陽王威執詔示嵇紹曰：『聖上法堯、舜之舉，卿其然乎﹖』紹厲聲曰：『有死而已，終不有二！』威怒，拔劍而出。及惠帝遷于金墉城，唯紹固志不從，宜于金墉，絕不通倫，時人皆為之懼。」晉書忠義傳云：「倫篡位，紹為侍中，惠帝復祚，遂居其職。」一說不同，今皆不取。「復祚」之「祚」，當作「阼」。〕</font></font><font size=4px>赦天下，改元建始。帝自華林西門出居金墉城，</font><font size=4px color="#009090"><font size=4px>〔華林西門，華林園西門也。〕</font></font><font size=4px>倫使張衡將兵守之。</font><font size=4px color="#009090"><font size=4px>〔將，即亮翻。〕</font></font><font size=4px>

 　　丙寅，尊帝為太上皇，改金墉曰永昌宮，廢皇太孫為濮陽王。</font><font size=4px color="#009090"><font size=4px>〔濮，博木翻。〕</font></font><font size=4px>立世子荂為皇太子，</font><font size=4px color="#009090"><font size=4px>〔荂，枯花翻；楊正衡音孚。〕</font></font><font size=4px>封子馥為京兆王，虔為廣平王，詡為霸城王，皆侍中將兵。以梁王肜為宰衡，</font><font size=4px color="#009090"><font size=4px>〔肜，余中翻。〕</font></font><font size=4px>何劭為太宰，孫秀為侍中、中書監、票騎將軍、儀同三司，</font><font size=4px color="#009090"><font size=4px>〔票，匹妙翻。〕</font></font><font size=4px>義陽王威為中書令，張林為衛將軍，其餘黨與，皆為卿、將，列卿及諸中郎將也。將，即亮翻。〕超階越次，不可勝紀；</font><font size=4px color="#009090"><font size=4px>〔勝，音升。〕</font></font><font size=4px>下至奴率，亦加爵位。每朝會，貂蟬盈座，</font><font size=4px color="#009090"><font size=4px>〔武冠，一曰武弁，諸武宮冠之。侍中、中常侍加黃金璫，附蟬為文，貂尾為飾，謂之「趙惠文冠」。胡廣說曰：趙武靈王效胡服，以金璫飾首，前插貂尾，為貴職；秦滅趙，以其冠賜近臣。應劭漢官曰：說者以金取堅剛，百鍊不耗，蟬居高飲潔，口在腋下；貂內勁捍而外溫潤，此因物生義也。徐廣曰：趙武靈王胡服有此，秦、漢即而用之。說者蟬取其清高飲露而不食，貂紫蔚采潤而毛采不彰，故於義亦取。胡廣又曰：意謂北方寒涼，本以貂皮暖額，附施於冠，因遂變成首飾。沈約曰：貂蟬之說，因物生義，非其實也。其實趙武靈王變胡服，秦滅趙，以其君冠賜侍臣，故秦、漢以來，侍臣有貂蟬也。朝，直遙翻。〕</font></font><font size=4px>時人為之諺曰：「貂不足，狗尾續。」</font><font size=4px color="#009090"><font size=4px>〔史記曰：狐裘雖敝，不可補以黃狗之皮，亦此意。〕</font></font><font size=4px>是歲，天下所舉賢良、秀才、孝廉皆不試；</font><font size=4px color="#009090"><font size=4px>〔舊制，賢良、秀、孝皆試而後補官。〕</font></font><font size=4px>郡國計吏及太學生年十六以上皆署吏；守令赦日在職者皆封侯；</font><font size=4px color="#009090"><font size=4px>〔守，式又翻。〕</font></font><font size=4px>郡綱紀並為孝廉，縣綱紀並為廉吏。</font><font size=4px color="#009090"><font size=4px>〔郡綱紀，功曹之屬；縣綱紀，主簿、錄事史之屬。廉吏，亦選舉之一科。史言倫、秀欲以濫恩收眾心。〕</font></font><font size=4px>府庫之儲，不足以供賜與。應侯者多，鑄印不給，或以白板封之。

 　　初，平南將軍孫旂之子弼、弟子髦、輔、琰皆附會孫秀，與之合族，旬月間致位通顯。及倫稱帝，四子皆為將軍，封郡侯，以旂為車騎將軍、開府。旂以弼等受倫官爵過差，必為家禍，遣幼子回責之，弼等不從，旂不能制，慟哭而已。</font><font size=4px color="#009090"><font size=4px>〔據晉書，孫旂四子，並以吏才稱於當世。附麗非人，至於滅族，擇木之難也。然孫旂先與孫秀親善，故諸子從而附會之。擇交之不審，何以詔其子哉！雖慟哭，無益也。孫族之赤，旂實為之。〕</font></font><font size=4px>

 　　孫秀專執朝政，倫所出詔令，秀輒改更與奪，</font><font size=4px color="#009090"><font size=4px>〔朝，直遙翻。更，工衡翻。〕</font></font><font size=4px>自書青紙為詔，或朝行夕改，百官轉易如流。張林素與秀不相能，且怨不得開府，潛與太子荂牋，言：「秀專權不合眾心，而功臣皆小人，撓亂朝廷，</font><font size=4px color="#009090"><font size=4px>〔撓，火高翻，又奴巧翻。〕</font></font><font size=4px>可悉誅之。」荂以書白倫，倫以示秀。秀勸倫收林，殺之，夷其三族。秀以齊王冏、成都王穎、河間王顒，各擁強兵，據方面，惡之，</font><font size=4px color="#009090"><font size=4px>〔冏鎮許昌，穎鎮鄴，顒鎮關中。惡，烏路翻。顒，魚容翻。〕</font></font><font size=4px>乃盡用其親黨為三王參佐，加冏鎮東大將軍、穎征北大將軍，皆開府儀同三司，以寵安之。

 　　李庠曉勇得眾心，趙廞浸忌之而未言。</font><font size=4px color="#009090"><font size=4px>〔驍，堅堯翻。廞，許今翻。〕</font></font><font size=4px>長史蜀郡杜淑、張粲說廞曰：「將軍起兵始爾，而據遣李庠握強兵於外。</font><font size=4px color="#009090"><font size=4px>〔謂廞使庠招合壯勇以斷北道也。說，輸芮翻。〕</font></font><font size=4px>非我族類，其心必異，此倒戈授人也，宜早圖之。」會庠勸廞稱尊號，淑、粲因白廞以庠大逆不道，引斬之，并其子姪十餘人。</font><font size=4px color="#009090"><font size=4px>〔考異曰：載記曰：「及其子姪宗族三十餘人。」今從華陽國志。又國志，庠死在去年冬，晉春秋在今年春。今從之。〕</font></font><font size=4px>時李特、李流皆將兵在外，廞遣人慰撫之曰：「庠非所宜言，罪應死。兄弟罪不相及。」復以特、流為督將。</font><font size=4px color="#009090"><font size=4px>〔將，即亮翻。〕</font></font><font size=4px>特、流怨廞，引兵歸鼦竹。

 　　廞牙門將涪陵許弇求為巴東監軍，</font><font size=4px color="#009090"><font size=4px>〔涪陵縣，漢屬巴郡，蜀分為涪陵郡。涪，音浮。監，音工銜翻。〕</font></font><font size=4px>杜淑、張粲固執不許，弇怒，手殺淑、粲於廞閤下，淑、粲左右復殺弇。</font><font size=4px color="#009090"><font size=4px>〔復，扶又翻。〕</font></font><font size=4px>三人，皆廞之腹心也，廞由是遂衰。</font><font size=4px color="#009090"><font size=4px>〔腹心既死，廞無所倚，故其勢衰。〕</font></font><font size=4px>

 　　廞遣長史犍為費遠、</font><font size=4px color="#009090"><font size=4px>〔犍，居言翻。費，扶沸翻。〕</font></font><font size=4px>蜀郡太守李苾、督護常俊督萬餘人斷北道，屯鼦竹之石亭。</font><font size=4px color="#009090"><font size=4px>〔苾，毗必翻。鼦竹縣，漢屬廣漢郡，晉屬新都郡，唐屬漢州。斷，丁管翻。〕</font></font><font size=4px>李特密收兵得七千餘人，夜襲遠等軍，燒之，死者十八九，遂進攻成都。費遠、李苾及軍</font><span class="h"><font size=4px>【張：「軍」下脫「諮」字。】</font></font><font size=4px>祭酒張微，夜斬關走，文武盡散。廞獨與妻</font><span class="h"><font size=4px>【章：甲十一行本「妻」下有「子」字；乙十一行本同；孔本同；張校同。】</font></font><font size=4px>乘小船走，至廣都，為從者所殺。</font><font size=4px color="#009090"><font size=4px>〔從，才用翻。〕</font></font><font size=4px>特入成都，縱兵大掠，遣使詣洛陽，陳廞罪狀。

 　　初，梁州刺史羅尚，聞趙廞反，表：「廞非雄才，蜀人不附，敗亡可計日而待。」詔拜尚平西將軍、益州刺史，督牙門將王敦、</font><font size=4px color="#009090"><font size=4px>〔此別一王敦。〕</font></font><font size=4px>蜀郡太守徐儉、廣漢太守辛冉等七千餘人入蜀。特等聞尚來，甚懼，使其弟驤於道奉迎，并獻珍玩，尚悅，以驤為騎督。驤，斯將翻。說，輸芮翻。〕「特等專為盜賊，宜因會斬之；不然，必為後患。」尚不從。冉與特有舊，謂特曰：「故人相逢，不吉當凶矣。」特深自猜懼。

 　　三月，尚至成都。汶山羌反，尚遣王敦討之，為羌所殺。</font><font size=4px color="#009090"><font size=4px>〔汶，音岷。考異曰：帝紀在八月，疑是洛陽始知。今從華陽國志。〕</font></font><font size=4px>

 　　齊王冏謀討趙王倫，未發，會離狐王盛、</font><font size=4px color="#009090"><font size=4px>〔離狐縣，前漢屬東郡，後漢、晉屬濟陰郡，唐天寶元年，改為南華縣，屬鄆州。〕</font></font><font size=4px>潁川處穆</font><font size=4px color="#009090"><font size=4px>〔晉書作「王處穆」。〕</font></font><font size=4px> </font><span class="h"><font size=4px>【章：孔本「處」上正有「王」字；張校同。】</font></font><font size=4px>聚眾於濁澤，</font><font size=4px color="#009090"><font size=4px>〔濁澤在潁川長社縣。〕</font></font><font size=4px>百姓從之，日以萬數。倫以其將管襲為齊王軍司，討盛、穆，斬之。冏因收襲，殺之，</font><font size=4px color="#009090"><font size=4px>〔考異曰：齊王冏傳曰：「冏潛與盛、穆謀起兵誅倫，未發，恐事泄，乃與襲殺穆，送首於倫，以安其意。」今從三十國春秋。〕</font></font><font size=4px>與豫州刺史何勗、龍驤將軍董艾等起兵，遣使告成都王穎、河間王顒、常山王父及南中郎將新野公歆，</font><font size=4px color="#009090"><font size=4px>〔晉志曰：四中郎將，並後漢置；武帝以來，四中郎將或領刺史，或持節為之。歆，扶風王駿之子也。〕</font></font><font size=4px>移檄征、鎮、州、郡、縣、國，</font><font size=4px color="#009090"><font size=4px>〔征、鎮，四征、四鎮，居方面者。〕</font></font><font size=4px>稱：「逆臣孫秀，迷誤趙王，當共誅討。有不從命者，誅及三族。」

 　　使者至鄴，成都王穎召鄴令盧志謀之。志曰：「趙王篡逆，人神共憤，殿下收英俊以從人望，杖大順以討之，百姓必不召自至，攘臂爭進，蔑不克矣。」</font><font size=4px color="#009090"><font size=4px>〔蔑，無也。〕</font></font><font size=4px>穎從之，以志為諮議參軍，</font><font size=4px color="#009090"><font size=4px>〔諮議參軍，晉公府皆置之，蓋取諮詣謀議軍事也，其位在諸參軍之上。〕</font></font><font size=4px>仍補左長史。志，毓之孫也。</font><font size=4px color="#009090"><font size=4px>〔盧毓見七十三卷魏明帝景初元年。〕</font></font><font size=4px>穎以兗州刺史王彥、冀州刺史李毅、督護趙驤、石超等為前鋒，遠近響應；至朝歌，</font><font size=4px color="#009090"><font size=4px>〔朝歌縣，前漢屬河內郡，晉分屬汲郡；隋大業二年，改朝歌縣為衛縣，屬衛州；有紂所都朝歌城，在縣西。〕</font></font><font size=4px>眾二十餘萬。超，苞之孫也。</font><font size=4px color="#009090"><font size=4px>〔石苞事文帝、武帝，功參佐命。〕</font></font><font size=4px>

 　　常山王父在其國，與太原內史劉暾各帥眾為穎後繼。</font><font size=4px color="#009090"><font size=4px>〔暾，他昆翻。帥，讀曰率。〕</font></font><font size=4px>

 　　新野公歆得冏檄，未知所從。嬖人王綏曰：「趙親而強，齊疏而弱，</font><font size=4px color="#009090"><font size=4px>〔歆父扶風王駿，與趙王倫皆宣帝子，歆於倫為叔姪，其屬親；冏於歆為從子，其屬視倫為疏。嬖，卑義翻，又博計翻。〕</font></font><font size=4px>公宜從趙。」參軍孫詢大言於眾曰：「趙王凶逆，天下當共誅之，何親疏強弱之有！」歆乃從冏。

 　　前安西參軍夏侯奭在始平，合眾數千人以應冏，遣使邀河間王顒。顒用長史李</font><span class="h"><font size=4px>【章：甲十一行本「李」上有「隴西」二字；乙十一行本同；孔本同。】</font></font><font size=4px>含謀，遣振武將軍河間張方討擒奭及其黨，腰斬之。</font><font size=4px color="#009090"><font size=4px>〔沈約志：振武將軍，始於西漢之末，王莽以命王況。〕</font></font><font size=4px>冏檄至，顒執冏使送於倫，</font><font size=4px color="#009090"><font size=4px>〔使，疏吏翻。〕</font></font><font size=4px>遣張方將兵助倫。方至華陰，</font><font size=4px color="#009090"><font size=4px>〔華，戶化翻。〕</font></font><font size=4px>顒聞二王兵盛，復召方還，更附二王。</font><font size=4px color="#009090"><font size=4px>〔二王，謂齊王冏，成都王穎。〕</font></font><font size=4px>

 　　冏檄至揚州，州人皆欲應冏。刺史郗隆，慮之玄孫也，</font><font size=4px color="#009090"><font size=4px>〔郗慮，漢獻帝時為御史大夫。〕</font></font><font size=4px>以兄子鑒及諸子悉在洛陽，疑未決，悉召僚吏謀之。主簿淮南趙誘、前秀才虞潭皆曰：「趙王篡逆，海內所疾；今義兵四起，其敗必矣。為明使君計，莫若自將精兵，徑赴許昌，上策也；</font><font size=4px color="#009090"><font size=4px>〔齊王冏時鎮許昌。〕</font></font><font size=4px>遣將將兵會之，中策也；量遣小軍，隨形助勝，下策也。」</font><font size=4px color="#009090"><font size=4px>〔將，息亮翻。量，音良。〕</font></font><font size=4px>隆退，密與別駕顧彥謀之，彥曰：「誘等下策，乃上計也。」治中留寶、主簿張褒、西曹留承聞之，請見，曰：「不審明使君今當何施﹖」隆曰：「我俱受二帝恩，</font><font size=4px color="#009090"><font size=4px>〔二帝，謂宣帝、武帝。或曰：二帝，謂惠帝及趙王倫，非也。〕</font></font><font size=4px>無所偏助，欲守州而已。」承曰：「天下，世祖之天下也；</font><font size=4px color="#009090"><font size=4px>〔文帝廟號世祖。文帝平諸葛誕，滅蜀，始弘晉業。〕</font></font><font size=4px>太上承代已久，</font><font size=4px color="#009090"><font size=4px>〔太上，謂惠帝，時號太上皇。〕</font></font><font size=4px>今上取之，不平，</font><font size=4px color="#009090"><font size=4px>〔今上，謂趙王倫。〕</font></font><font size=4px>齊王順時舉事，成敗可見。</font><font size=4px color="#009090"><font size=4px>〔言齊王冏舉事必成，趙王倫必敗也。〕</font></font><font size=4px>使君不早發兵應之，狐疑遷延，變難將生，</font><font size=4px color="#009090"><font size=4px>〔難，乃旦翻。〕</font></font><font size=4px>此州豈可保也！」隆不應。潭，翻之孫也。</font><font size=4px color="#009090"><font size=4px>〔虞翻事吳主權，以直聞。〕</font></font><font size=4px>隆停檄六日不下，</font><font size=4px color="#009090"><font size=4px>〔停冏檄不下曹。下，遐嫁翻。〕</font></font><font size=4px>將士憤怨。參軍王邃鎮石頭，將士爭往歸之，隆遣從事於牛渚禁之，不能止。</font><font size=4px color="#009090"><font size=4px>〔平吳之後，揚州移鎮秣陵。今於牛渚禁將士往石頭，疑此時揚州又還治淮南也。〕</font></font><font size=4px>將士遂奉邃攻隆，隆父子及顧彥皆死，傳首於冏。

 　　安南將軍、監沔北諸軍事孟觀，以為紫宮帝座無他變，</font><font size=4px color="#009090"><font size=4px>〔晉志：北極五星，鉤陳六星，皆在紫宮中。鉤陳中一星曰天皇大帝，大帝上九星曰華蓋，所以覆蔽大帝之座也。觀徒占天象而不察諸人事，此其所以死也。監，古銜翻。沔，迷兗翻。〕</font></font><font size=4px>倫必不敗，乃為之固守。</font><font size=4px color="#009090"><font size=4px>〔為，于偽翻。〕</font></font><font size=4px>

 　　倫、秀聞三王兵起，大懼，</font><font size=4px color="#009090"><font size=4px>〔三王，謂齊王冏、成都王穎、河間王顒也。〕</font></font><font size=4px>詐為冏表曰：「不知何賊猝見攻圍，臣懦弱不能自固，乞中軍見救，</font><font size=4px color="#009090"><font size=4px>〔魏、晉以禁兵為中軍。〕</font></font><font size=4px>庶得歸死。」以其表宣示內外；遣上軍將軍孫輔、折衝將軍李嚴</font><font size=4px color="#009090"><font size=4px>〔上軍將軍，蓋當時所置。沈約志：折衝將軍，始於建安中，曹公以樂進為之。〕</font></font><font size=4px>帥兵七千自延壽關出，</font><font size=4px color="#009090"><font size=4px>〔晉志，河南緱氏縣有延壽城。帥，讀曰率；下同。〕</font></font><font size=4px>征虜將軍張泓、左軍將軍蔡璜、前軍將軍閭和帥兵九千自崿阪關出，</font><font size=4px color="#009090"><font size=4px>〔晉志，河南陽城 縣有崿阪關。杜佑曰：崿嶺在河南登封縣，登封，故嵩陽也。崿，五各翻。阪，音反。〕</font></font><font size=4px>鎮軍將軍司馬雅、揚威將軍莫原</font><font size=4px color="#009090"><font size=4px>〔沈約志：揚威將軍，魏置。姓譜：莫姓， 楚莫敖之後。〕</font></font><font size=4px>帥兵八千自成皋縣有成皋關。〕以拒冏。</font><font size=4px color="#009090"><font size=4px>〔三路出兵以拒冏。〕</font></font><font size=4px>遣孫秀子會督將軍士猗、許超帥宿衛兵三萬以拒穎。召東平王楙為衛將軍，都督諸軍；又遣京兆王馥、廣平王虔帥兵八千為三軍繼援。</font><font size=4px color="#009090"><font size=4px>〔孫會、士猗、許超三人所將之軍。〕</font></font><font size=4px>倫、秀日夜禱祈、厭勝以求福；</font><font size=4px color="#009090"><font size=4px>〔厭，益葉翻。〕</font></font><font size=4px>使巫覡選戰日；</font><font size=4px color="#009090"><font size=4px>〔覡，他狄翻。〕</font></font><font size=4px>又使人於嵩山著羽衣，詐稱仙人王喬，作書述倫祚長久，欲以惑眾。</font><font size=4px color="#009090"><font size=4px>〔嵩山，中嶽，在穎川陽城縣；漢武帝分置綤高縣，以奉中嶽，東漢省，併入陽城縣。晉陽城縣，屬河南郡。著，陟略翻。劉向列仙傳曰：王子喬，周靈王太子晉也，好吹笙，作鳳鳴。遊伊、洛間，道士浮丘公接上嵩山，三十餘年。後來於山上告桓良曰：「告我家，七月七日，待我於緱氏山頭。」果乘白鶴駐山巔，望之不得到，舉手謝時人而去。故倫、秀詐以惑眾。著，陟略翻。〕</font></font><font size=4px>

 　　閏月，丙戌朔，日有食之。自正月至于是月，五星互經天，縱橫無常。</font><font size=4px color="#009090"><font size=4px>〔志曰：傳曰：日陽，君道也；星陰，臣道也。日出則星亡，臣不得專也。晝而星見午上為經天，天變所未有也。縱，子容翻。〕</font></font><font size=4px>

 　　張泓等進據陽翟，</font><font size=4px color="#009090"><font size=4px>〔陽翟縣，漢屬潁川郡，晉屬河南郡。〕</font></font><font size=4px>與齊王冏戰，屢破之。冏軍潁陰，</font><font size=4px color="#009090"><font size=4px>〔潁陰縣，在潁川郡，潁陰去陽翟四十里。〕</font></font><font size=4px>夏，四月，泓乘勝逼之，冏遣兵逆戰。諸軍不動，而孫輔、徐建軍夜亂，徑歸洛自首曰：</font><font size=4px color="#009090"><font size=4px>〔首，式救翻。〕</font></font><font size=4px>「齊王兵盛，不可當，泓等已沒矣！」趙王倫大恐，祕之，而召其子虔及許超還。</font><font size=4px color="#009090"><font size=4px>〔欲召河北之軍還以自衛。〕</font></font><font size=4px>會泓破冏露布至，倫乃復遣之。</font><font size=4px color="#009090"><font size=4px>〔復，扶又翻。〕</font></font><font size=4px>泓等悉帥諸軍濟穎攻冏營，</font><font size=4px color="#009090"><font size=4px>〔潁水出潁川陽城縣少室，東南流，過陽翟縣之北。帥，讀曰率；下同。〕</font></font><font size=4px>冏出兵擊其別將孫髦、司馬譚等，破之，泓等乃退。孫秀詐稱已破冏營，擒得冏，令百官皆賀。

 　　成都王穎前鋒至黃橋，</font><font size=4px color="#009090"><font size=4px>〔朝歌西有黃澤，澤水右入蕩水，謂之黃雀溝。橋當在溝上。〕</font></font><font size=4px>為孫會、士猗、許超所敗，</font><font size=4px color="#009090"><font size=4px>〔敗，補邁翻。〕</font></font><font size=4px>殺傷萬餘人，士眾震駭。穎欲退保朝歌，盧志、王彥曰：「今我軍失利，敵新得志，有輕我之心。我若退縮，士氣沮衂，不可復用。</font><font size=4px color="#009090"><font size=4px>〔沮，在呂翻。衂，女六翻。復，扶又翻。〕</font></font><font size=4px>且戰何能無勝負！不若更選精兵，星行倍道，出敵不意，此用兵之奇也。」</font><font size=4px color="#009090"><font size=4px>〔星行者，夜行戴星而行也。〕</font></font><font size=4px>穎從之。倫賞黃橋之功，士猗、許超與孫會皆持節。由是各不相從，軍政不一，且恃勝輕穎而不設備。穎帥諸軍擊之，大戰于湨水，</font><font size=4px color="#009090"><font size=4px>〔湨水出河內軹縣東南，至溫入河。湨，古闃翻。考異曰：趙王倫傳作「激水」。今從帝紀。〕</font></font><font size=4px>會等大敗，棄軍南走。穎乘勝長驅濟河。

 　　自冏等起兵，百官將士皆欲誅倫、秀，秀懼，不敢出中書省；及聞河北軍敗，憂懣不知所為。</font><font size=4px color="#009090"><font size=4px>〔懣，母本翻。又莫困翻。〕</font></font><font size=4px>孫會、許超、士猗等至，與秀謀，或欲收餘卒出戰；或欲焚宮室，誅不附己者，挾倫南就孫旂、孟觀；</font><font size=4px color="#009090"><font size=4px>〔孫旂在荊州，孟觀在宛。〕</font></font><font size=4px>或欲乘船東走入海；計未決。辛酉，左衛將軍王輿與尚書廣陵公漼</font><font size=4px color="#009090"><font size=4px>〔漼，取猥翻。〕</font></font><font size=4px>帥營兵七百餘人自南掖門入宮，三部司馬為應於內，攻孫秀、許超、士猗於中書省，皆斬之，遂殺孫奇、孫弼及前將軍謝惔等。</font><font size=4px color="#009090"><font size=4px>〔惔，徒甘翻。〕</font></font><font size=4px>漼，軎之子也。</font><font size=4px color="#009090"><font size=4px>〔軎，音冑。〕</font></font><font size=4px>王輿屯雲龍門，召八坐皆入殿中，</font><font size=4px color="#009090"><font size=4px>〔坐，徂臥翻。〕</font></font><font size=4px>使倫為詔曰：「吾為孫秀所誤，以怒三王；今已三王；今已誅秀。其迎太上皇復位，吾歸老于農畝。」傳詔以騶虞幡敕將士解兵。</font><font size=4px color="#009090"><font size=4px>〔傳詔者，使之宣傳詔命，因以為官 名。〕</font></font><font size=4px>黃門將倫自華林東門出，及太子荂皆還汶陽里第，</font><font size=4px color="#009090"><font size=4px>〔將，如字，引也。荂，枯花翻；楊士衡音孚。洛陽城中有汶陽里，倫私第在焉。楊正衡曰：汶，音問。〕</font></font><font size=4px>遣甲士數千迎帝于金墉城。百姓咸稱萬歲。帝自端門入，升殿；群臣頓首謝罪。詔送倫、荂等赴金墉城。廣平王虔自河北還，至九曲，</font><font size=4px color="#009090"><font size=4px>〔水經註：九曲瀆，在河南鞏 縣西。〕</font></font><font size=4px>聞變，棄軍，將數十人歸里第。

 　　癸亥，赦天下，改元，</font><font size=4px color="#009090"><font size=4px>〔改元永寧。〕</font></font><font size=4px>大酺五日。</font><font size=4px color="#009090"><font size=4px>〔酺，薄乎翻。〕</font></font><font size=4px>分遣使者慰勞三王。</font><font size=4px color="#009090"><font size=4px>〔勞，力到翻。〕</font></font><font size=4px>梁王肜等表：「趙王倫父子凶逆，宜伏誅。」丁卯，遣尚書袁敞持節賜倫死，收其子荂、馥、虔、詡，皆誅之。凡百官為倫 所用者皆斥免，臺、省、府、衛，僅有存者。</font><font size=4px color="#009090"><font size=4px>〔尚書、御史、謁者，臺；門下、中書、祕書，省；府，諸公府也；衛，二衛及六軍也。〕</font></font><font size=4px>是日，成都王穎至。己巳， 河間王顒至。穎使趙驤、石超助齊王冏討張泓等於陽翟，泓等皆降。</font><font size=4px color="#009090"><font size=4px>〔降，戶江翻。〕</font></font><font size=4px>自兵興六十餘日，戰鬬死者近十萬人。</font><font size=4px color="#009090"><font size=4px>〔近，其靳翻。〕</font></font><font size=4px>斬張衡、閭和、孫髦于 東市，蔡璜自殺。五月，誅義陽王威。襄陽太守宗岱承冏檄斬孫旂，</font><font size=4px color="#009090"><font size=4px>〔沈約曰：魏武帝分南郡編縣以北及南陽之山都立襄陽郡。魚豢曰：魏文帝立。〕</font></font><font size=4px>永饒冶令空桐機斬孟觀，</font><font size=4px color="#009090"><font size=4px>〔永饒冶當在南陽宛縣。空桐，姓；機，名。姓譜曰：漢覆姓有空桐、空相二氏。世本云：空同，子姓，蓋因崆峒山也。〕</font></font><font size=4px>皆傳首洛陽，夷三族。

 　　立襄陽王尚為皇太孫。

 　　六月，乙卯，齊王冏帥眾入洛陽，</font><font size=4px color="#009090"><font size=4px>〔帥，讀曰率。〕</font></font><font size=4px>頓軍通章署，甲士數十萬，威震京都。</font><font size=4px color="#009090"><font size=4px>〔晉避景帝諱，謂京師曰京都。〕</font></font><font size=4px>

 　　戊辰，赦天下。

 　　復封賓徒王晏為吳王。</font><font size=4px color="#009090"><font size=4px>〔晏貶見上卷永康元年。考異曰：晏傳：「自賓徒徙封代王。倫誅，復本封。」今從帝紀。〕</font></font><font size=4px>

 　　甲戌，詔以齊王冏為大司馬，加九錫，備物典策，如宣、景、文、武輔魏故事；成都王穎為大將軍，都督中外諸軍事，假黃鉞，錄尚書事，加九錫，入朝不趨，劍履上殿；</font><font size=4px color="#009090"><font size=4px>〔考異曰：穎傳曰：「至鄴，詔王粹加九錫，進位大將軍，都督中外；穎拜受徽號，讓殊禮。」按穎在洛，盧志已謂穎曰：「今當與齊王共輔朝政，」明已有錄尚書之命，但穎不受歸鄴，故朝廷使粹追命之耳。且穎功大於冏，不應獨賞冏而穎未賞也。今從帝紀。〕</font></font><font size=4px>河間王顒為侍中、太尉，加三賜之禮；</font><font size=4px color="#009090"><font size=4px>〔記王制：諸侯，賜弓矢然後征，賜鈇鉞然後殺，賜圭瓚然後為鬯。〕</font></font><font size=4px>常山王父為撫軍大將軍，領左軍；</font><font size=4px color="#009090"><font size=4px>〔左軍，即左軍將軍所統。〕</font></font><font size=4px>進廣陵公漼爵為王，領尚書，加侍中；進新野公歆爵為王，都督荊州諸軍事，加鎮南大將軍。</font><font size=4px color="#009090"><font size=4px>〔歆自南中郎將加鎮南。〕</font></font><font size=4px>齊、成都、河間三府，各置掾屬四十人，武號森列，</font><font size=4px color="#009090"><font size=4px>〔自東漢以來，公府皆有掾、有屬，但不帶武號耳。掾，以絹翻。〕</font></font><font size=4px>文官備員而已，識者知兵之戢也。己卯，以梁王肜為太宰，領司徒。</font><font size=4px color="#009090"><font size=4px>〔肜以太師領丞相之職。〕</font></font><font size=4px>

 　　光祿大夫劉蕃女為趙世子荂妻，故蕃二子散騎侍郎輿、冠軍將軍琨皆為趙王倫所委任。</font><font size=4px color="#009090"><font size=4px>〔冠，古玩翻。〕</font></font><font size=4px>大司馬冏以琨父子有才望，特宥之，以輿為中書郎，</font><font size=4px color="#009090"><font size=4px>〔中書郎，即中書侍郎。〕</font></font><font size=4px>琨為尚書左丞。又以前司徒王戎為尚書令，劉暾為御史中丞，</font><font size=4px color="#009090"><font size=4px>〔暾，他昆翻。〕</font></font><font size=4px>王衍為河南尹。

 　　新野王歆將之鎮，</font><font size=4px color="#009090"><font size=4px>〔將出鎮荊州也。〕</font></font><font size=4px>與冏同乘謁陵，</font><font size=4px color="#009090"><font size=4px>〔乘，繩正翻。〕</font></font><font size=4px>因說冏曰：「成都王至親，</font><font size=4px color="#009090"><font size=4px>〔帝弟之親，故曰至親。說，輸芮翻。〕</font></font><font size=4px>同建大勳，今宜留之與輔政；若不能爾，當奪其兵權。」常山王父與成都王穎俱拜陵，父謂穎曰：「天下者，先帝之業，王宜維正之。」聞其言者莫不憂懼。</font><font size=4px color="#009090"><font size=4px>〔憂懼者，以冏與父、穎必阻兵相圖，將罹其禍也。〕</font></font><font size=4px>盧志謂穎曰：「齊王眾號百萬，與張泓等相持不能決；大王逕前濟河，功無與貳。今齊王欲與大王共輔朝政。志聞兩雄不俱立，宜因太妃微疾，求還定省，</font><font size=4px color="#009090"><font size=4px>〔穎母程才人冊為成都太妃。記曲禮：凡為人子者，冬溫而凊，昏定而晨省。省，悉景翻。〕</font></font><font size=4px>委重齊王，以收四海之心，</font><font size=4px color="#009090"><font size=4px>〔委朝政之重於齊王，則四海之人謂穎功大不居，將歸心於穎。〕</font></font><font size=4px>此計之上也。」穎從之。帝見穎于東堂，慰勞之。</font><font size=4px color="#009090"><font size=4px>〔勞，力到翻。〕</font></font><font size=4px>穎拜謝曰：「此大司馬冏之勳，臣無豫焉。」因表稱冏功德，宜委以萬機，自陳母疾，請歸藩。即辭出，不復還營，便謁太廟，出自東陽城門，</font><font size=4px color="#009090"><font size=4px>〔洛陽城東面北頭第二門曰東陽門。〕</font></font><font size=4px>遂歸鄴。遣信與冏別，冏大驚，馳出送穎，至七里澗，及之。</font><font size=4px color="#009090"><font size=4px>〔水經註：鴻臺陂在洛陽東北二十里，其水東流，左合七里澗。武帝泰始十年，立城東七里澗石橋。〕</font></font><font size=4px>穎住車言別，流涕滂沱，</font><font size=4px color="#009090"><font size=4px>〔滂沱，淚下如雨也。〕</font></font><font size=4px>惟以太妃疾苦為憂，不及時事。由是士民之譽皆歸穎。

 　　冏辟新興劉殷為軍諮祭酒，洛陽令曹攎為記室督，</font><font size=4px color="#009090"><font size=4px>〔漢建安三年，曹公置軍謀祭酒。晉制：文武官公及諸方面征鎮府，皆置軍諮祭酒。漢三公及大將軍府，皆有記室令史，主上章表報書記。曹公輔漢，以陳琳、阮瑀管記室。晉諸公府皆有記室督。攎，抽居翻。〕</font></font><font size=4px>尚書郎江統、陽平太守河內苟晞參軍事，</font><font size=4px color="#009090"><font size=4px>〔晉諸公、諸從公為持節都督，增參軍為六員。〕</font></font><font size=4px>吳國張翰為東曹掾，孫惠為戶曹掾，前廷尉正顧榮及順陽王豹為主簿。</font><font size=4px color="#009090"><font size=4px>〔晉制：東曹在倉曹之上，戶曹在倉曹之下。廷尉屬官有正、監、平。魏分南陽立南鄉郡，武帝太康中，更名順陽郡。掾，俞絹翻。豹，補教翻。〕</font></font><font size=4px>惠，賁之曾孫；</font><font size=4px color="#009090"><font size=4px>〔孫賁，吳主權從兄。〕</font></font><font size=4px>榮，雍之孫也。</font><font size=4px color="#009090"><font size=4px>〔顧雍，吳相也。〕</font></font><font size=4px>殷幼孤貧，養曾祖母以孝聞，養，羊亮翻。人以穀帛遺之，</font><font size=4px color="#009090"><font size=4px>〔遺，于季翻。〕</font></font><font size=4px>殷受而不謝，直云：「待後貴當相銭耳。」及長，博通經史，性倜儻有大志，</font><font size=4px color="#009090"><font size=4px>〔長，知兩翻。倜，他歷翻。倜儻，卓異也。劉殷後事劉聰貴顯，女充聰後宮，何足尚也！〕</font></font><font size=4px>儉而不陋，清而不介，望之頹然而不可侵也。冏以何勗為中領軍，董艾典樞機，又封其將佐有功者葛旟、路秀、衛毅、劉真、韓泰皆為縣公，委以心膂，號曰「五公」。</font><font size=4px color="#009090"><font size=4px>〔葛旟，牟平公。路秀，小黃公。衛毅，陰平公。劉真，安鄉公。韓泰，封丘公。旟，音輿。考異曰：「路秀」，帝紀作「路季」，今從齊王冏傳。〕</font></font><font size=4px>

 　　成都王穎至鄴，詔遣使者就申前命；穎受大將軍，讓九錫殊禮。表論興義功臣，皆封公侯。</font><font size=4px color="#009090"><font size=4px>〔穎亦表封盧志、和演、董洪、王彥、趙驤等。〕</font></font><font size=4px>又表稱：「大司馬前在陽翟，與賊相持既久，百姓困敝，乞運河北邸閣米十五萬斛，以賑陽翟饑民。」造棺八千餘枚，以成都國秩為衣服，斂祭黃橋戰士，</font><font size=4px color="#009090"><font size=4px>〔斂，力贍翻。〕</font></font><font size=4px>旌顯其家，加常戰亡二等。又命溫縣瘞趙王倫戰士萬四千餘人。</font><font size=4px color="#009090"><font size=4px>〔此湨水之戰也。溫縣屬河內郡；周司寇蘇忿生之國也。瘞，於計翻。〕</font></font><font size=4px>皆盧志之謀也。穎貌美而神昏，不知書，然氣性敦厚，委事於志，故得成其美焉。詔復遣使諭穎入輔，并使受九錫。</font><font size=4px color="#009090"><font size=4px>〔復，扶又翻。〕</font></font><font size=4px>穎嬖人孟玖不欲還洛，</font><font size=4px color="#009090"><font size=4px>〔嬖，卑義翻，又博計翻。〕</font></font><font size=4px>又，程太妃愛戀鄴都，故穎終辭不拜。

 　　初，大司馬冏疑中書郎陸機為趙王倫撰禪詔，收，欲殺之；大將軍穎為之辯理，得免死，</font><font size=4px color="#009090"><font size=4px>〔為，于偽翻。〕</font></font><font size=4px>因表為平原內史，以其弟雲為清河內史。機友人顧榮及廣陵戴淵，以中國多難，</font><font size=4px color="#009090"><font size=4px>〔難，乃旦翻。〕</font></font><font size=4px>勸機還吳；機以受穎全濟之恩，且謂穎有時望，可與立功，遂留不去。</font><font size=4px color="#009090"><font size=4px>〔為陸機、陸雲為穎所殺張本。〕</font></font><font size=4px>

 　　秋，七月，復封常山王父為長沙王，</font><font size=4px color="#009090"><font size=4px>〔武帝太康十年，封乂為長沙王；楚王瑋之誅，乂以同母貶為常山王；今復舊封。〕</font></font><font size=4px>遷開府、驃騎將軍。

 　　東萊王蕤，凶暴使酒，數陵侮大司馬冏，</font><font size=4px color="#009090"><font size=4px>〔數，所角翻。〕</font></font><font size=4px>又從冏求開府不得而怨之，密表冏專權，與左衛將軍王輿謀廢冏。事覺，八月，詔廢蕤為庶人，誅輿三族，徙蕤於上庸，上庸內史陳鍾承冏旨潛殺之。</font><font size=4px color="#009090"><font size=4px>〔考異曰：帝紀：「六月庚午，蕤與王輿謀廢冏，事覺得罪。甲戌，冏為大司馬。」按誅輿詔已稱冏為大司馬，則輿事覺不應在冏為大司馬前。今從三十國春秋在八月。〕</font></font><font size=4px>

 　　赦天下。

 　　東武公澹坐不孝徙遼東。九月，徵其弟東安王繇復舊爵，</font><font size=4px color="#009090"><font size=4px>〔繇廢徙，見八十二卷元康元年。〕</font></font><font size=4px>拜尚書左僕射。繇舉東平王楙為</font><span class="h"><font size=4px>【章：甲十一行本「為」下有「平東將軍」四字；乙十一行本同；孔本同；張校同；退齋校同。】</font></font><font size=4px>都督徐州諸軍事，鎮下邳。</font><font size=4px color="#009090"><font size=4px>〔考異曰：帝紀：「八月，楙為平東，督徐州；九月，繇復爵。」按楙傳，「繇為僕射，舉楙為平東」，故移在繇還後。〕</font></font><font size=4px>

 　　初，朝廷符下秦、雍州，使召還流民入蜀者，</font><font size=4px color="#009090"><font size=4px>〔下，遐嫁翻。雍，於用翻。〕</font></font><font size=4px>又遣御史馮該、張昌督之。李特兄輔自略陽至蜀，言中國方亂，不足復還。特然之，累遣天水閻式詣羅尚求權停，至秋，又納賂於尚及馮該；尚、該許之。朝廷論討趙廞功，拜特宣威將軍，弟流奮武將軍，皆封侯。璽書下益州，條列六邵流民與特同討廞者，將加封賞。廣漢太守辛冉欲以滅廞為己功，寢朝命，</font><font size=4px color="#009090"><font size=4px>〔寢封拜特、流之命也。下，遐嫁翻。朝，直遙翻。〕</font></font><font size=4px>不以實上；</font><font size=4px color="#009090"><font size=4px>〔所條列者，不以實上。上，時掌翻；下同。〕</font></font><font size=4px>眾咸怨之。</font><font size=4px color="#009090"><font size=4px>〔六郡之眾也。〕</font></font><font size=4px>

 　　羅尚遣從事督遣流民，限七月上道。</font><font size=4px color="#009090"><font size=4px>〔上，時掌翻。〕</font></font><font size=4px>時流民布在梁、益，為人傭力，聞州郡逼遣，人人愁怨，不知所為；且水潦方盛，年穀未登，無以為行資。特復遣閻式詣尚，求停至冬；</font><font size=4px color="#009090"><font size=4px>〔復，扶又翻；下日復、復值同。〕</font></font><font size=4px>辛冉及犍為太守李苾以為不可。</font><font size=4px color="#009090"><font size=4px>〔犍，居言翻。苾，毗必翻。〕</font></font><font size=4px>尚舉別駕杜</font><span class="h"><font size=4px>【章：甲十一行本「杜」上有「蜀都」二字；乙十一行本同；孔本同；張校同。】</font></font><font size=4px>弢秀才，式為弢說逼移利害，弢亦欲寬流民一年；</font><font size=4px color="#009090"><font size=4px>〔弢，他刀翻。為，于偽翻；下數為同。〕</font></font><font size=4px>尚用冉、苾之謀，不從；弢乃致秀才板，出還家。</font><font size=4px color="#009090"><font size=4px>〔送至為致。〕</font></font><font size=4px>冉性貪暴，欲殺流民首領，取其資貨，乃與苾白尚，言：「流民前因趙廞之亂，多所剽掠，宜因移設關以奪取之。」</font><font size=4px color="#009090"><font size=4px>〔剽，匹妙翻。移，即移書也。流民安於蜀土，雖以朝命驅使還本，猶恐其不去，況欲設關以奪取其資財，是速之為亂也。〕</font></font><font size=4px>尚移書梓潼太守張演，於諸要施關，搜索寶貨。</font><font size=4px color="#009090"><font size=4px>〔蜀劉氏分廣漢立梓潼郡。諸要者，凡路所通，其地當往來之津要者。施關者，先未嘗立關，今特設之。〕</font></font><font size=4px>

 　　特數為流民請留，</font><font size=4px color="#009090"><font size=4px>〔數，所角翻。〕</font></font><font size=4px>流民皆感而恃之，多相帥歸特。特乃結大營於綿竹以處流民，</font><font size=4px color="#009090"><font size=4px>〔帥，讀曰率。處，昌呂翻。〕</font></font><font size=4px>移辛冉求自寬。冉大怒，遣人分牓通衢，購募特兄弟，許以重賞。特見之，悉取以歸，與弟驤改其購云：「能送六郡酋</font><span class="h"><font size=4px>【章：甲十一行本「酋」作「之」；乙十一行本同；孔本同。】</font></font><font size=4px>豪李、任、閻、趙、上</font><span class="h"><font size=4px>【章：甲十一行本「上」上有「楊」字；乙十一行本同；孔本同；張校同。】</font></font><font size=4px>官及氐、叟侯王一首，賞百匹。」</font><font size=4px color="#009090"><font size=4px>〔蜀叟自是一種。酋，慈由翻。任，音壬。〕</font></font><font size=4px>於是流民大懼，歸特者愈眾，旬月間過二萬人。流亦聚眾數千人。

 　　特又遣閻式詣羅尚求申期，</font><font size=4px color="#009090"><font size=4px>〔申，重也；求重為期限，使流民得自寬也。〕</font></font><font size=4px>式見營柵衝要，謀揜流民，歎曰：「民心方危，今而速之，亂將作矣。」又知辛冉、李苾意不可回，乃辭尚還鼦竹。尚謂式曰：「子且以吾意告諸流民，今聽寬矣。」式曰：「明公惑於姦說，恐無寬理。弱而不可輕者民也，今趣之不以理，</font><font size=4px color="#009090"><font size=4px>〔趣，讀曰促。〕</font></font><font size=4px>眾怒難犯，</font><font size=4px color="#009090"><font size=4px>〔左傳鄭子產之言。〕</font></font><font size=4px>恐為禍不淺。」尚曰：「然。吾不欺子，子其行矣！」式至鼦竹，言於特曰：「尚雖云爾，然未可信也。何者﹖尚威刑不立，冉等各擁強兵，一旦為變，亦非尚所能制，深宜為備。」特從之。</font><font size=4px color="#009090"><font size=4px>〔閻式已覘知冉等之情。〕</font></font><font size=4px>冬，十月，特分為二營，特居北營，流居東營，繕甲厲兵，戒嚴以待之。

 　　冉、苾相與謀曰：「羅侯貪而無斷，</font><font size=4px color="#009090"><font size=4px>〔斷，丁亂翻。〕</font></font><font size=4px>日復一日，令流民得展姦計。李特兄弟並有雄才，吾屬將為所虜矣！宜為決計，</font><font size=4px color="#009090"><font size=4px>〔欲一戰以決之也。〕</font></font><font size=4px>羅侯不足復問也。」</font><font size=4px color="#009090"><font size=4px>〔復，扶又翻。〕</font></font><font size=4px>乃遣廣漢都尉曾元、牙門張顯、劉並等潛帥步騎三萬襲特營；</font><font size=4px color="#009090"><font size=4px>〔帥，讀曰率。〕</font></font><font size=4px>羅尚聞之，亦遣督護田佐助元。元等至，特安臥不動，待其眾半入，發伏擊之，死者甚眾。殺田佐、曾元、張顯，傳首以示尚、冉。尚謂將佐曰：「此虜成去矣，</font><font size=4px color="#009090"><font size=4px>〔謂特雖求申行期，而去計已成也。〕</font></font><font size=4px>而廣漢不用吾言以張賊勢，</font><font size=4px color="#009090"><font size=4px>〔辛冉為廣漢太守，故稱之。尚言冉輕用兵，為特所敗，使其勢愈張也。張，知亮翻。〕</font></font><font size=4px>今若之何！」

 　　於是六郡流民</font><span class="h"><font size=4px>【章：甲十一行本「民」下有「李含等」三字；乙十一行本同；孔本同；張校同；退齋校同。】</font></font><font size=4px>共推特行鎮北大將軍，承制封拜；以其弟流行鎮東大將軍，號東督護，以相鎮統；又以兄輔為驃騎將軍，弟驤為驍騎將軍，</font><font size=4px color="#009090"><font size=4px>〔驃，匹妙翻。驍，堅堯翻。〕</font></font><font size=4px>進兵攻冉於廣漢。</font><font size=4px color="#009090"><font size=4px>〔廣漢郡治廣漢縣，後宋置遂寧郡，齊、梁加「東」字。後魏改廣漢縣為方義縣；後周改東遂寧為遂州，方義為遂州治所。〕</font></font><font size=4px>尚遣李苾、費遠帥眾救冉，</font><font size=4px color="#009090"><font size=4px>〔費，扶沸翻。〕</font></font><font size=4px>畏特，不敢進。冉出戰屢敗，潰圍奔德陽。</font><font size=4px color="#009090"><font size=4px>〔德陽縣，後漢置，屬廣漢郡；至唐，屬劍州。〕</font></font><font size=4px>特入據廣漢，以李超為太守，進兵攻尚於成都。尚以書諭閻式，式復書曰：「辛冉傾巧，曾元小豎，李叔平非將帥之才。</font><font size=4px color="#009090"><font size=4px>〔李苾，字叔平。將，即亮翻。帥，所類翻。〕</font></font><font size=4px>式前為節下及杜景文論留、徙之宜。</font><font size=4px color="#009090"><font size=4px>〔晉人稱方面專征之將率曰節下。杜弢，字景文。為，于偽翻。〕</font></font><font size=4px>人懷桑梓，</font><font size=4px color="#009090"><font size=4px>〔桑梓，祖父之所樹以遺子孫者；故謂懷故鄉者為懷桑梓。〕</font></font><font size=4px>孰不願之！但往日初至，隨穀庸賃，</font><font size=4px color="#009090"><font size=4px>〔謂往日流民初至蜀之時，無以自給，隨所往遂糧，出力為人傭作。賃，女禁翻，亦傭也。〕</font></font><font size=4px>一室五分，復值秋潦，</font><font size=4px color="#009090"><font size=4px>〔潦，魯皓翻，雨水大貌。復，扶又翻。〕</font></font><font size=4px>乞須冬熟，而終不見聽。繩之太過，窮鹿抵虎，流民不肯延頸受刀，以致為變。即聽式言，寬使治嚴，</font><font size=4px color="#009090"><font size=4px>〔即，就也。治嚴，猶云治裝也。治，直之翻。〕</font></font><font size=4px>不過去九月盡集，</font><font size=4px color="#009090"><font size=4px>〔日月已過者為去。〕</font></font><font size=4px>十月進道，令達鄉里，何有如此也！」

 　　特以兄輔、弟驤、子始、蕩、雄及李含、含子國、離、任回、李攀、攀弟恭、上官晶、任臧、楊褒、上官惇等為將帥，閻式、李遠等為僚佐。羅尚素貪殘，為百姓患。特與蜀民約法三章，施捨賑貸，</font><font size=4px color="#009090"><font size=4px>〔杜預曰：施恩惠，捨勞役。〕</font></font><font size=4px>禮賢拔滯，軍政肅然，蜀民大悅。尚頻為特所敗，</font><font size=4px color="#009090"><font size=4px>〔敗，補邁翻。〕</font></font><font size=4px>乃阻長圍，緣郫水作營，連延七百里，</font><font size=4px color="#009090"><font size=4px>〔水經註：綿水西出綿竹縣，又與湔水合，亦謂之郫江。載記曰：尚緣水作營，自都安至犍為七百里。師古曰：郫，音疲。〕</font></font><font size=4px>與特相拒，求救於梁州及南夷校尉。</font><font size=4px color="#009090"><font size=4px>〔南夷校尉統南中諸郡。〕</font></font><font size=4px>

 　　十二月，潁昌康公何卲薨。

 　　封大司馬冏子冰為樂安王，英為濟陽王，超為淮南王。

 　　太安元年（壬戌、三○二）是年十二月，齊王冏死，方改元太安；此猶是永寧二年。〕

 　　春，三月，沖太孫尚薨。</font><font size=4px color="#009090"><font size=4px>〔沖，諡也。〕</font></font><font size=4px>

 　　夏，五月，己</font><span class="h"><font size=4px>【章：甲十一行本「已」作「乙」；乙十一行本同；孔本同。】</font></font><font size=4px>酉，梁孝王肜薨。

 　　以右光祿大夫劉寔為太傅，尋以老病罷。

 　　河間王顒遣督護衙博討李特，</font><font size=4px color="#009090"><font size=4px>〔姓譜：秦穆公子食采於衙，因氏焉。衙縣，漢屬馮翊。〕</font></font><font size=4px>軍于梓潼；</font><font size=4px color="#009090"><font size=4px>〔梓潼縣，漢屬廣漢郡；劉蜀分廣漢置梓潼郡。唐劍州之梓潼、普安、黃安、永歸、武連、臨津、劍門皆漢梓潼縣地。潼，音同。〕</font></font><font size=4px>朝廷復以張微為廣漢太守，軍于德陽；</font><font size=4px color="#009090"><font size=4px>〔復，扶又翻；下同。〕</font></font><font size=4px>羅尚遣督護張龜軍于繁城。</font><font size=4px color="#009090"><font size=4px>〔繁縣，屬蜀郡。劉昫曰：唐彭州九隴縣，漢繁縣地。宋白曰：益州新繁縣，本漢繁縣。〕</font></font><font size=4px>特使其子鎮軍將軍蕩等襲博；而自將擊龜，破之。蕩敗博兵於陽沔，</font><font size=4px color="#009090"><font size=4px>〔敗，補邁翻；下所敗同。〕</font></font><font size=4px>梓潼太守張演委城走，巴西丞毛植以郡降。蕩進攻博於葭萌，</font><font size=4px color="#009090"><font size=4px>〔巴西郡，唐為閬、果二州之地。劉蜀改漢葭萌縣為漢壽縣，晉又改為晉壽。此本之漢舊縣名而書之。唐為利州之鼦谷、葭萌二縣地。〕</font></font><font size=4px>博走，其眾盡降。</font><font size=4px color="#009090"><font size=4px>〔降，戶江翻。〕</font></font><font size=4px>河間王顒更以許雄為梁州刺史。特自稱大將軍、益州牧、都督梁，益二州軍事。

 　　大司馬冏欲久專大政，以帝子孫俱盡，</font><font size=4px color="#009090"><font size=4px>〔太子遹死，帝無子矣；虨、臧、尚死，帝無孫矣。〕</font></font><font size=4px>大將軍穎有次立之勢；</font><font size=4px color="#009090"><font size=4px>〔穎於帝諸弟之次當及。〕</font></font><font size=4px>清河王覃，遐之子也，方八歲，乃上表請立之。癸卯，立覃為皇太子，以冏為太子太師，東海王越為司空，領中書監。

 　　秋，八月，李特攻張微，微擊破之，遂進攻特營。李蕩引兵救之，山道險涖，</font><font size=4px color="#009090"><font size=4px>〔涖，與狹同。〕</font></font><font size=4px>蕩力戰而前，遂破微兵。特欲還涪，蕩及司馬王幸諫曰：「微軍已敗，智勇俱竭，宜乘銳氣遂禽之。」特復進攻微，殺之，生禽微子存，以微喪還之。

 　　特以其將寋碩守德陽。</font><font size=4px color="#009090"><font size=4px>〔寋，九件翻，姓也。〕</font></font><font size=4px>李驤軍毗橋，</font><font size=4px color="#009090"><font size=4px>〔今懷安軍西北有中江，源從漢州彌牟、雒水、毗橋水三水會為一江。懷安軍，漢廣漢新都縣之地。〕</font></font><font size=4px>羅尚遣軍擊之，屢為驤所敗。驤遂進攻成都，燒其門。李流軍成都之北。尚遣精勇萬人攻驤，驤與流合擊，大破之，還者什一二。許雄數遣軍攻特，不勝，</font><font size=4px color="#009090"><font size=4px>〔數，所角翻。〕</font></font><font size=4px>特勢益盛。

 　　建寧大姓李叡、毛詵逐太守許</font><span class="h"><font size=4px>【章：甲十一行本「許」作「杜」；乙十一行本同；孔本同；退齋校同。】</font></font><font size=4px>俊，</font><font size=4px color="#009090"><font size=4px>〔建寧，古滇王國之地，漢開置益州郡，劉蜀更名建寧郡，唐為昆州之地。〕</font></font><font size=4px>朱提大姓李猛逐太守雍約以應特，</font><font size=4px color="#009090"><font size=4px>〔朱提縣，前漢屬犍為郡，後漢屬犍為屬國都尉，劉蜀分置朱提郡，唐為曲州之地。朱提，蘇林音銖時。雍，於用翻。〕</font></font><font size=4px>眾各數萬。南夷校尉李毅討破之，斬詵；李猛奉牋降，而辭意不遜，毅誘而殺之。冬，十一月，丙戌，復置寧州，</font><font size=4px color="#009090"><font size=4px>〔罷寧州見八十一卷武帝太康五年。〕</font></font><font size=4px>以毅為刺史。

 　　齊武閔王冏既得志，頗驕奢擅權，大起府第，壞公私廬舍以百數，</font><font size=4px color="#009090"><font size=4px>〔壞，音怪。〕</font></font><font size=4px>制與西宮等，中外失望。侍中稽紹上疏曰：「存不忘亡，易之善戒也。</font><font size=4px color="#009090"><font size=4px>〔易大傳：子曰：危者有其安者也，亡者保其存者也，亂者有其治者也。君子安而不危，存而不忘亡，治而不忘亂，然後身安而國家可保也。易曰：其亡其亡，繫于苞桑。〕</font></font><font size=4px>臣願陛下無忘金墉，大司馬無忘穎上，大將軍無忘黃橋，則禍亂之萌無由而兆矣。」</font><font size=4px color="#009090"><font size=4px>〔齊桓公與鮑叔牙、管夷吾、甯戚飲酒酣，叔牙為壽曰：「願君無忘在莒時，願管子無忘束縛於魯時，甯子無忘飯牛車下時。」嵇紹之言祖其意。〕</font></font><font size=4px>又與冏書，以為：「唐、虞茅茨，夏禹卑宮。</font><font size=4px color="#009090"><font size=4px>〔唐、虞采椽不斲，茅茨不翦。禹卑宮室。〕</font></font><font size=4px>今大興第舍及為三王立宅，</font><font size=4px color="#009090"><font size=4px>〔為，于偽翻。〕</font></font><font size=4px>豈今日之急邪！」冏遜辭謝之，然不能從。

 　　冏耽於宴樂，不入朝見；</font><font size=4px color="#009090"><font size=4px>〔樂，音洛。朝，直遙翻。見，賢遍翻。〕</font></font><font size=4px>坐拜百官，</font><font size=4px color="#009090"><font size=4px>〔坐受百官之拜。一說天子用三公、九卿、諸將軍，猶引而拜之；今冏安坐府第，拜授百官也。〕</font></font><font size=4px>符敕三臺；選用不均，</font><font size=4px color="#009090"><font size=4px>〔以私意選用，符敕三臺使奉行，不均之大者也。〕</font></font><font size=4px>嬖寵用事。</font><font size=4px color="#009090"><font size=4px>〔凡史書其人將敗，必先敘其致敗之由，此左氏傳例。〕</font></font><font size=4px>殿中御史桓豹奏事，不先經冏府，即加考竟。</font><font size=4px color="#009090"><font size=4px>〔魏制：蘭臺遺二御史居殿中，伺察非法；及晉，置四人。史言冏但欲專權，考竟殿中御史，不知無君之牀愈著。〕</font></font><font size=4px>南陽處士鄭方</font><font size=4px color="#009090"><font size=4px>〔處，昌呂翻。〕</font></font><font size=4px>上書諫冏曰：「今大王安不慮危，宴樂過度，一失也。</font><font size=4px color="#009090"><font size=4px>〔樂，音洛。〕</font></font><font size=4px>宗室骨肉，當無纖介，今則不然，二失也。蠻夷不靜，大王謂功業已隆，不以為念，三失也。</font><font size=4px color="#009090"><font size=4px>〔蠻夷不靜，謂李特等寇亂梁、益也。〕</font></font><font size=4px>兵革之後，百姓窮困，不聞賑救，四失也。</font><font size=4px color="#009090"><font size=4px>〔此一失蓋指成都王潁運米以收河南人心，而不敢察察言之耳。〕</font></font><font size=4px>大王與義兵盟約，事定之後，賞不踰時，而今猶有</font><span class="h"><font size=4px>【章：甲十一行本「有」上重「有」字；乙十一行本同；張校同。】</font></font><font size=4px>功未論者，五失也。」</font><font size=4px color="#009090"><font size=4px>〔兵法曰：賞不踰時，欲民速得為善之利也。此言潁上之功猶有未敘者。〕</font></font><font size=4px>冏謝曰：「非子，孤不聞過。」

 　　孫惠上書曰：「天下有五難、四不可，而明公皆居之：冒犯鋒刃，一難也；</font><font size=4px color="#009090"><font size=4px>〔冒，莫北翻。〕</font></font><font size=4px>聚致英豪，二難也；與將士均勞苦，三難也；</font><font size=4px color="#009090"><font size=4px>〔將，即亮翻。〕</font></font><font size=4px>以弱勝強，四難也；興復皇業，五難也。大名不可久荷，</font><font size=4px color="#009090"><font size=4px>〔荷，下可翻。〕</font></font><font size=4px>大功不可久任，大權不可久執，大威不可久居。大王行其難而不以為難，</font><font size=4px color="#009090"><font size=4px>〔謂在潁上時也。〕</font></font><font size=4px>處其不可而謂之可，</font><font size=4px color="#009090"><font size=4px>〔惠之此言，婉而切。處，昌呂翻。〕</font></font><font size=4px>惠竊所不安也。明公宜思功成身退之道，</font><font size=4px color="#009090"><font size=4px>〔老子曰：功成、名遂、身退、天之道。〕</font></font><font size=4px>崇親推近，委重長沙、成都二王，長揖歸藩，則太伯、子臧不專美於前矣。</font><font size=4px color="#009090"><font size=4px>〔吳太伯以天下讓，曹子臧以國讓。〕</font></font><font size=4px>今乃忘高亢之可危，</font><font size=4px color="#009090"><font size=4px>〔亢，口浪翻；高極為亢。〕</font></font><font size=4px>貪權勢以受疑，雖遨遊高臺之上，逍遙重墉之內，</font><font size=4px color="#009090"><font size=4px>〔重，直龍翻。〕</font></font><font size=4px>愚竊謂危亡之憂，過於在潁、翟之時也。」</font><font size=4px color="#009090"><font size=4px>〔潁、翟，謂潁川、陽翟也。〕</font></font><font size=4px>冏不能用，惠辭疾去。冏謂曹攄曰：「或勸吾委權還國，何如﹖」攄曰：「物禁太盛，大王誠能居高慮危，褰裳去之，斯善之善者也。」冏不聽。

 　　張翰、顧榮皆慮及禍，翰因秋風起，思菰菜、蓴羹、鱸魚鱠，</font><font size=4px color="#009090"><font size=4px>〔菰，一名蔣。本草曰：菰，又謂之茭，歲久，中心生白臺，謂之菰米，其臺中有黑者，謂之茭，至後結實，乃雕胡黑米也。蓴生水中，葉似鳧茨，春夏細長肥滑，三月至八月為絲蓴，九月至十一月為潜蓴。鱸魚出吳松江者佳，吳人以為鱠，甚美。蓴，殊倫翻。〕</font></font><font size=4px>歎曰：「人生貴適志耳，富貴何為！」即引去。榮故酣飲，不省府事，</font><font size=4px color="#009090"><font size=4px>〔省，悉景翻。〕</font></font><font size=4px>長史葛旟以其廢職，白冏徒榮為中書侍郎。潁川處士庾袞</font><font size=4px color="#009090"><font size=4px>〔姓譜：庾姓，堯時為掌庾大夫，因氏焉。處，昌呂翻；下處要同。〕</font></font><font size=4px>聞冏翆年不朝，歎曰：「晉室卑矣，禍亂將興！」帥妻子逃於林慮山中。</font><font size=4px color="#009090"><font size=4px>〔帥，讀曰率。慮，音廬。〕</font></font><font size=4px>

 　　王豹致牋於冏曰：「伏思元康以來，宰相在位，未有一人獲終者，</font><font size=4px color="#009090"><font size=4px>〔元康元年，楊駿誅，繼而汝南王亮死。永康元年，張華、裴頠死。〕</font></font><font size=4px>乃事勢使然，非皆為不善也。今公克平禍亂，安國定家，乃復尋覆車之軌，</font><font size=4px color="#009090"><font size=4px>〔復，扶又翻。〕</font></font><font size=4px>欲冀長存，不亦難乎！今河間樹根於關右，成都盤桓於舊魏，</font><font size=4px color="#009090"><font size=4px>〔曹魏鄴都基王業，故謂之舊魏。〕</font></font><font size=4px>新野大封於江、漢，三王方以方剛強盛之年，並典戎馬，處要害之地，而明公以難賞之功，挾震主之威，獨據京都，專執大權，進則亢龍有悔，</font><font size=4px color="#009090"><font size=4px>〔易乾上九爻辭。象曰：亢龍有悔，盈不可久也。〕</font></font><font size=4px>退則據于蒺藜，</font><font size=4px color="#009090"><font size=4px>〔易困六三爻辭。陶弘景曰：蒺藜多生道上，而葉布地，子有刺，狀若菱而小，有三角。長安最饒，人以故多著木屐。今軍家乃鑄鐵作之，以布敵路，亦呼為蒺藜。易云：據于蒺藜，言其凶傷也。爾雅翼：茨，蒺藜。詩曰：牆有茨。蒺，昨失翻。藜，力脂翻，又力兮翻。〕</font></font><font size=4px>冀此求安，未見其福也。」因請悉遣王侯之國，</font><font size=4px color="#009090"><font size=4px>〔豹因此語掇長沙王乂之怒，以殺其身。〕</font></font><font size=4px>依周、召之法，</font><font size=4px color="#009090"><font size=4px>〔召，讀曰邵。〕</font></font><font size=4px>以成都王為北州伯，治鄴；冏自為南州伯，治宛；分河為界，各統王侯，以夾輔天子。</font><font size=4px color="#009090"><font size=4px>〔周之時，周、召分陝而治，為二伯，以來輔王室，故王豹欲依以為法。宛，於元翻。〕</font></font><font size=4px>冏優令答之。長沙王乂見豹牋，謂冏曰：「小子離間骨肉，何不銅譢下打殺！」冏乃奏豹讒內間外，</font><font size=4px color="#009090"><font size=4px>〔間，古莧翻。〕</font></font><font size=4px>坐生猜嫌，不忠不義，鞭殺之。豹將死，曰：「縣吾頭大司馬門，見兵之攻齊也！」</font><font size=4px color="#009090"><font size=4px>〔縣，讀曰懸。昔伍子胥為吳王夫差所殺，將死，曰：「縣吾目於吳東門，見越之入吳也。」豹倣此語。〕</font></font><font size=4px>

 　　冏以河間王顒本附趙王倫，心常恨之。梁州刺史安定皇甫商，與顒長史李含不平。含被徵為翊軍校尉，時商參冏軍事，夏侯奭兄亦在冏府。含心不自安，</font><font size=4px color="#009090"><font size=4px>〔顒附趙王倫，奭為顒所殺，事並見上永寧元年。〕</font></font><font size=4px>又與冏右司馬趙驤有隙，遂單馬奔顒，詐稱受密詔，使顒誅冏，因說顒曰：</font><font size=4px color="#009090"><font size=4px>〔說，輸芮翻。〕</font></font><font size=4px>「成都王至親，有大功，推讓還藩，甚得眾心。</font><font size=4px color="#009090"><font size=4px>〔推，吐雷翻。〕</font></font><font size=4px>齊王越親而專政，朝廷側目。今檄長沙王使討齊，齊王必誅長沙，吾因以為齊罪而討之，必可禽也。去齊立成都，</font><font size=4px color="#009090"><font size=4px>〔去，羌呂翻。〕</font></font><font size=4px>除逼建親，以安社稷，大勳也。」顒從之。是時，武帝族弟范陽王虓都督豫州諸軍事。</font><font size=4px color="#009090"><font size=4px>〔虓，宣帝弟東武城馗之少子。虓，虛交翻。〕</font></font><font size=4px>顒上表陳冏罪狀，且言：「勒兵十萬，欲與成都王穎、新野王歆、范陽王虓共會洛陽，請長沙王乂廢冏還第，以穎代冏輔政。」顒遂舉兵，以李含為都督，帥張方等趨洛陽；復遣使邀穎，</font><font size=4px color="#009090"><font size=4px>〔帥，讀曰率。趨，七喻翻。復，扶又翻。〕</font></font><font size=4px>穎將應之，慮志諫，不聽。

 　　十二月，丁卯，顒表至；冏大懼，會百官議之，曰：「孤首唱義兵，臣子之節，信著神明。今二王信讒作難，將若之何﹖」</font><font size=4px color="#009090"><font size=4px>〔二王，謂河間王顒、成都王穎。難，乃旦翻。〕</font></font><font size=4px>尚書令王戎曰：「公勳業誠大；然賞不及勞，故人懷貳心。今二王兵盛，不可當也。若以王就第，委權崇讓，庶可求安。」冏從事中郎葛旟怒曰：「三臺納言，不恤王事。</font><font size=4px color="#009090"><font size=4px>〔謂尚書也。〕</font></font><font size=4px>賞報稽緩，</font><font size=4px color="#009090"><font size=4px>〔賞以報功，故曰賞報。稽，留也；緩，遲也。〕</font></font><font size=4px>責不在府。</font><font size=4px color="#009090"><font size=4px>〔自謂過不在齊府也。〕</font></font><font size=4px>讒言逆亂，當共誅討，柰何虛承偽書，遽令公就第乎！漢、魏以來，王侯就第，寧有得保妻子者邪！議者可斬！」百官震悚失色，戎偽藥發墮廁，得免。

 　　李含屯陰盤，</font><font size=4px color="#009090"><font size=4px>〔魏收地形志：陰盤縣，漢屬安定郡；晉屬京兆郡；鴻門、戲水皆在縣界。余按漢京兆與馮翊以渭水為界。安定在馮翊之北，晉安得割安定之陰盤以屬京兆邪！此魏收之誤也。水經註：泠水逕陰盤、新豐兩原之間，北流注于渭。漢靈帝建寧三年，改新豐為都鄉，封段熲為侯國。後立陰槃城，其水際城北出，謂是水為陰槃水。又北絕漕槃溝，注于渭，是則李含所屯之陰盤也。五代史志：隋廢後魏平涼郡，入陰盤縣。地形志，涇州有平涼郡，治陰縣。一志之間，兩陰盤並載而不覺其誤，以是見史學之難精也。劉昫曰：唐涇州良原縣，隋陰盤縣，是即漢安定之陰盤縣。宋白曰：京兆昭應縣東十三里，有漢新豐縣故城，亦謂之陰盤城。後漢靈帝末，移安定陰盤縣寄理於此，是即京兆之陰 盤也。〕</font></font><font size=4px>張方帥兵二萬軍新安，</font><font size=4px color="#009090"><font size=4px>〔新安縣，漢屬弘農郡，晉屬河南郡。帥，讀曰率。〕</font></font><font size=4px>檄長沙王乂使討冏。冏遣董艾襲乂，乂將左右百餘人馳入宮，閉諸門，奉天子 攻大司馬府，董艾陳兵宮西，縱火燒千秋神武門。</font><font size=4px color="#009090"><font size=4px>〔千秋神武門，宮西門也。東漢曰神虎，晉及南、北諸史，皆唐群臣所定，唐太祖諱虎，避之，改為「武」。〕</font></font><font size=4px>冏使人執騶虞幡唱云：「長沙王乂</font><span class="h"><font size=4px>【章：甲十一行本無「乂」字；乙十一行本同；孔本同。】</font></font><font size=4px>矯詔。」乂又稱「大司馬謀反」。是夕，城內大戰，飛矢雨集，火光屬天。</font><font size=4px color="#009090"><font size=4px>〔屬，之欲翻。〕</font></font><font size=4px>帝幸上東門，</font><font size=4px color="#009090"><font size=4px>〔此上東門非洛城之上東門，宮城之上東門也。〕</font></font><font size=4px>矢集御前，群臣死者相枕。</font><font size=4px color="#009090"><font size=4px>〔枕，職鴆翻。〕</font></font><font size=4px>連戰三日，冏眾大敗，大司馬長史趙淵殺何勗，因執冏以降。</font><font size=4px color="#009090"><font size=4px>〔何勗與冏同起兵，時為中領軍。降，戶江翻。〕</font></font><font size=4px>冏至殿前，帝惻然，欲活之。乂叱左右趣牽出，</font><font size=4px color="#009090"><font size=4px>〔趣，讀曰促。〕</font></font><font size=4px>斬於閶闔門外，</font><font size=4px color="#009090"><font size=4px>〔水經註曰：按禮，王有五門，謂皋門、庫門、雉門、應門、路門。魏明帝上法太極，於洛陽南宮起太極殿于漢崇德殿之故處，改雉門曰閶闔門。余按天門曰閶闔，法以名門。又按晉志，洛陽城西有廣陽、西明、閶闔三門，未知孰是。此時怱怱，奚暇牽冏出都城西門乎！此必宮城之閶闔門也。〕</font></font><font size=4px>徇首六軍，同黨皆夷三族，死者二千餘人。囚冏子超、冰、英於金墉城，廢冏弟北海王寔。赦天下，改元。</font><font size=4px color="#009090"><font size=4px>〔改元太安。〕</font></font><font size=4px>李含等聞冏死，引兵還長安。

 　　長沙王乂雖在朝廷，事無巨細，皆就鄴諮大將軍穎。穎以孫惠為參軍，陸雲為右司馬。

 　　是歲，陳留王薨，諡曰魏元皇帝。</font><font size=4px color="#009090"><font size=4px>〔晉受魏禪，奉魏帝為陳留王。〕</font></font><font size=4px>

 　　鮮卑宇文單于莫圭部眾強盛，遣其弟屈雲攻慕容廆，廆擊其別帥素怒延，破之。</font><font size=4px color="#009090"><font size=4px>〔單，音禪。帥，所類翻。〕</font></font><font size=4px>素怒延恥之，復發兵十萬，圍廆於棘城。</font><font size=4px color="#009090"><font size=4px>〔復，扶又翻。〕</font></font><font size=4px>廆眾皆懼，廆曰：「素怒延兵雖多而無法制，已在吾算中矣，諸君但為力戰，</font><font size=4px color="#009090"><font size=4px>〔為，于偽翻。〕</font></font><font size=4px>無所憂也！」遂出擊，大破之，追奔百里，俘斬萬計。</font><font size=4px color="#009090"><font size=4px>〔考異曰：載記作「素延」，下云「素延怒，率眾圍棘城」。按燕書紀傳皆謂之「素怒延」，然則怒延是其名也。〕</font></font><font size=4px>遼東孟暉，先沒於宇文部，帥其眾數千家降於廆，</font><font size=4px color="#009090"><font size=4px>〔帥，讀曰率。降，戶江翻。〕</font></font><font size=4px>廆以為建威將軍。廆以其臣慕輿句勤恪廉靖，使掌府庫；句心計默識，</font><font size=4px color="#009090"><font size=4px>〔識，音志，記也。〕</font></font><font size=4px>不按簿書，始終無漏。以慕輿河明敏精審，使典獄訟，覆訊清允。</font><font size=4px color="#009090"><font size=4px>〔慕輿蓋亦鮮卑之種，別為一姓。史言慕容廆善用人。〕</font></font><font size=4px>
</font><!--/HTMLBUILERPART0--><font size=4px>