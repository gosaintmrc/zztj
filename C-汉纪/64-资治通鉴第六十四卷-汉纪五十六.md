<font size=4px>　　漢紀五十六</font><font size=4px color="#009090"><font size=4px>〔起重光大荒落（辛巳），盡旃蒙作噩（乙酉），凡五年。〕</font></font><font size=4px>

 　　孝獻皇帝己

 　　建安六年（辛巳、二○一）

 　　春，三月，丁卯朔，日有食之。

 　　曹操就穀於安民。</font><font size=4px color="#009090"><font size=4px>〔據水經，東平壽張縣西界，有安民亭。亭在濟水東，亭北對安民山。洪氏隸釋曰：濟水逕須句城西水西有安民山。趙明誠金石錄曰：按地里志，須句城，即今中都縣。〕</font></font><font size=4px>以袁紹新破，欲以其間擊劉表。</font><font size=4px color="#009090"><font size=4px>〔間，古莧翻。〕</font></font><font size=4px>荀彧曰：「紹既新敗，其眾離心，宜乘其困，遂定之；而欲遠師江、漢，若紹收其餘燼，乘虛以出人後，則公事去矣。」操乃止。夏，四月，操揚兵河上，擊袁紹倉亭軍，破之，</font><font size=4px color="#009090"><font size=4px>〔紹蓋遣軍屯倉亭津。〕</font></font><font size=4px>秋，九月，操還許。

 　　操自擊劉備於汝南，備奔劉表，襲都等皆散。</font><font size=4px color="#009090"><font size=4px>〔備合龔都事見上卷上年。〕</font></font><font size=4px>表聞備至，自出郊迎，以上賓禮待之，益其兵，使屯新野。</font><font size=4px color="#009090"><font size=4px>〔水經註，新野縣，在安眾縣東南。〕</font></font><font size=4px>備在荊州數年，嘗於表坐起廁，慨然流涕。表怪，問備，備曰：「平常身不離鞍，</font><font size=4px color="#009090"><font size=4px>〔坐，徂臥翻。離，力智翻。〕</font></font><font size=4px>髀肉皆消。今不復騎，髀裏肉生。日月如流，老將至矣，而功業不建，是以悲耳。」</font><font size=4px color="#009090"><font size=4px>〔史言備志氣不衰，所以能成三分之業。復，扶又翻。〕</font></font><font size=4px>

 　　曹操遣夏侯淵、張遼圍昌豨於東海，</font><font size=4px color="#009090"><font size=4px>〔豨叛操事見上卷三年。豨，許豈翻，又音希。〕</font></font><font size=4px>數月，糧盡，議引軍還。遼謂淵曰：「數日已來，每行諸圍，豨輒屬目視遼，</font><font size=4px color="#009090"><font size=4px>〔行，下孟翻。屬，之欲翻。〕</font></font><font size=4px>又其身矢更稀；此必豨計猶豫，故不力戰。遼欲挑與語，</font><font size=4px color="#009090"><font size=4px>〔射，而亦翻。挑，徒了翻。〕</font></font><font size=4px>儻可誘也。」</font><font size=4px color="#009090"><font size=4px>〔儻，或然之辭。誘，音酉。〕</font></font><font size=4px>乃使謂豨曰：「公有命，使遼傳之。」豨果下與遼語。遼為說操神武，方以德懷四方，先附者朋汏賞。</font><font size=4px color="#009090"><font size=4px>〔為，于偽翻。〕</font></font><font size=4px>豨乃許降。</font><font size=4px color="#009090"><font size=4px>〔降，戶江翻。〕</font></font><font size=4px>遼遂單身上三公山，</font><font size=4px color="#009090"><font size=4px>〔上，時掌翻。〕</font></font><font size=4px>入豨家，拜妻子。豨歡喜，隨遼詣操；操遣豨還。

 　　趙韙圍劉璋於成都。東州人恐見誅滅，相與力戰，韙遂敗退，追至江州，</font><font size=4px color="#009090"><font size=4px>〔賢曰：江州縣，屬巴郡。今渝州巴縣。〕</font></font><font size=4px>殺之。</font><font size=4px color="#009090"><font size=4px>〔趙韙隨劉焉入蜀，將以圖富貴，而卒以殺身。行險以徼幸，不如居易以矣命也。〕</font></font><font size=4px>龐羲懼，遣吏程祁宣旨於其父漢昌令畿，</font><font size=4px color="#009090"><font size=4px>〔漢昌縣，屬巴郡；漢末分宕渠置。〕</font></font><font size=4px>索賨兵。</font><font size=4px color="#009090"><font size=4px>〔索，山客翻。〕</font></font><font size=4px>畿曰：「郡合部曲，本不為亂，縱有讒諛，要在盡誠，若遂懷異志，不敢聞命。」羲更使祁說之，畿曰：「我受牧恩，當為盡節，</font><font size=4px color="#009090"><font size=4px>〔說，輸芮翻。為，于偽翻；下為之同。〕</font></font><font size=4px>汝為郡吏，自宜效力。</font><font size=4px color="#009090"><font size=4px>〔謂父子當各盡節於所事也。〕</font></font><font size=4px>不義之事，有死不為。」羲怒，使人謂畿曰：「不從太守，禍將及家！」畿曰：「樂羊食子，非無父子之恩，大義然也。</font><font size=4px color="#009090"><font size=4px>〔樂羊，註見四十三卷光武建武十二年。〕</font></font><font size=4px>今雖羹祁以賜畿，畿啜之矣。」羲乃厚謝於璋。璋擢畿為江陽太守。</font><font size=4px color="#009090"><font size=4px>〔劉璋分犍為江陽郡。宋白曰：瀘州之瀘川江安縣，本江陽地。〕</font></font><font size=4px>

 　　朝廷聞益州亂，以五官中郎將牛亶為益州刺史；徵璋為卿，不至。</font><font size=4px color="#009090"><font size=4px>〔卿，九卿也。〕</font></font><font size=4px>

 　　張魯以鬼道教民，使病者自首其過，</font><font size=4px color="#009090"><font size=4px>〔首，式救翻。〕</font></font><font size=4px>為之請禱；實無益於治病，然小人昏愚，競共事之。犯法者，三原，然後乃行刑；</font><font size=4px color="#009090"><font size=4px>〔治，直之翻。原，赦也。〕</font></font><font size=4px>不置長吏，皆以祭酒為治。</font><font size=4px color="#009090"><font size=4px>〔魯以鬼道教民，其來學者，初名為鬼卒，後號祭酒。祭酒各領部眾。長，知兩翻。治，直吏翻。〕</font></font><font size=4px>民、夷便樂之，</font><font size=4px color="#009090"><font size=4px>〔樂，音洛。〕</font></font><font size=4px>流移寄在其地者，不敢不奉其道。後遂襲取巴郡。朝廷力不能征，遂就寵魯為鎮民中郎將，領漢寧太守，</font><font size=4px color="#009090"><font size=4px>〔袁山松書曰：建安二十年，分漢中之安陽置漢寧郡。〕</font></font><font size=4px>通貢獻而已。

 　　民有地中得玉印者，群下欲尊魯為漢寧王。功曹巴西閻圃諫曰：</font><font size=4px color="#009090"><font size=4px>〔譙周巴記曰：初平六年，趙韙分巴為二郡，欲得巴舊名，以墊江為治，安漢以下為永寧郡。建安六年，劉璋分巴，以永寧為巴東郡，墊江為巴郡，閬中為巴西郡。〕</font></font><font size=4px>「漢川之民，戶出十萬，財富土沃，四面險固；上匡天子，則為桓、文，次及竇融，不失富貴。今承制署置，勢足斬斷，</font><font size=4px color="#009090"><font size=4px>〔斷，丁亂翻。〕</font></font><font size=4px>不煩於王。願且不稱，勿為禍先。」魯從之。

 　　七年（壬申、二○二）

 　　春，正月，曹操軍譙，</font><font size=4px color="#009090"><font size=4px>〔譙縣，屬沛國，操之鄉里。〕</font></font><font size=4px>遂至浚儀，治睢陽渠。</font><font size=4px color="#009090"><font size=4px>〔浚儀縣，屬陳留郡。睢水於此縣首受莨蕩渠水，東過睢陽縣，故謂之睢陽渠。睢，音雖。治，直之翻。〕</font></font><font size=4px>遣使以太牢祀橋玄。</font><font size=4px color="#009090"><font size=4px>〔玄識操於微時，故祀之。〕</font></font><font size=4px>進軍官渡。

 　　初，紹有三子，譚、熙、尚。紹後妻劉氏愛尚，數稱於紹，</font><font size=4px color="#009090"><font size=4px>〔數，所角翻。〕</font></font><font size=4px>紹欲以為後而未顯言之。乃以譚繼兄後，</font><font size=4px color="#009090"><font size=4px>〔紹本司空逢之孽子，出後伯父成。成蓋先有子，死，而紹後之。紹欲廢譚立尚，故以譚繼兄後。〕</font></font><font size=4px>出為青州刺史。沮授諫曰：</font><font size=4px color="#009090"><font size=4px>〔沮，子余翻。〕</font></font><font size=4px>「世稱萬人逐兔，一人獲之，貪者悉止，分定故也。</font><font size=4px color="#009090"><font size=4px>〔慎子曰：兔走於街，百人逐之，貪心俱存，人莫之非者，以兔為未定分也。積兔在市，過而不顧，非不欲兔也，分定之後，雖鄙不爭。分，扶問翻。〕</font></font><font size=4px>譚長子，當為嗣，而斥仗居外，禍其始此矣。」</font><font size=4px color="#009090"><font size=4px>〔譚、尚尚之爭，沮授固知之矣。長，知兩翻；下同。〕</font></font><font size=4px>紹曰：「吾欲令諸子各據一州，以視其能。」於是以中子熙為幽州刺史，</font><font size=4px color="#009090"><font size=4px>〔中，讀曰仲。〕</font></font><font size=4px>外甥高幹為并州刺史。</font><font size=4px color="#009090"><font size=4px>〔此皆前事，史因紹死而譚、尚爭，書之以先事。〕</font></font><font size=4px>

 　　逢紀、審配素為譚所疾，</font><font size=4px color="#009090"><font size=4px>〔逢，皮江翻。〕</font></font><font size=4px>辛評、郭圖皆附於譚，而與配、紀有隙。及紹薨，眾以譚長，欲立之。配等恐評立而評等為害，遂矯紹遺命，奉尚為嗣。譚至，不得立，自稱車騎將軍，</font><font size=4px color="#009090"><font size=4px>〔袁紹初起兵，自稱車騎將軍，故譚亦稱之。〕</font></font><font size=4px>屯黎陽。尚少與之兵，</font><font size=4px color="#009090"><font size=4px>〔少，詩沼翻。〕</font></font><font size=4px>而使逢紀隨之。譚求益兵，審配等又議不與。譚怒，殺逢紀。秋，九月，曹操渡河攻譚。譚告急於尚，尚留審配守鄴，自將助譚，與操相拒。連戰，譚、尚數敗，退而固守。</font><font size=4px color="#009090"><font size=4px>〔數，所角翻。〕</font></font><font size=4px>

 　　尚遣所置河東太守郭援，與高幹、匈奴南單于共攻河東，發使與關中諸將馬騰等連兵，</font><font size=4px color="#009090"><font size=4px>〔使，疏吏翻。〕</font></font><font size=4px>騰等陰許之，援所經城邑皆下。河東郡吏賈逵守絳，</font><font size=4px color="#009090"><font size=4px>〔絳縣，屬河東郡，春秋晉所都也。〕</font></font><font size=4px>援攻之急；城將潰，父老與援約，不害逵，乃降，</font><font size=4px color="#009090"><font size=4px>〔降，戶江翻。〕</font></font><font size=4px>援許之。援欲使逵為將，</font><font size=4px color="#009090"><font size=4px>〔將，即亮翻。〕</font></font><font size=4px>以兵劫之，逵不動。左右引逵使叩頭，逵叱之曰：「安有國家長吏為賊叩頭！」</font><font size=4px color="#009090"><font size=4px>〔逵，郡吏，非長吏也。以守絳故，自謂縣長吏。為，于偽翻。〕</font></font><font size=4px>援怒，將斬之，彧伏其上以救之。絳吏民聞將殺逵，皆乘城呼曰：</font><font size=4px color="#009090"><font size=4px>〔呼，火故翻。〕</font></font><font size=4px>「負約殺我賢君，寧俱死耳！」乃囚於壺關，著土窖中，</font><font size=4px color="#009090"><font size=4px>〔壺關縣，屬上黨郡。著，陟略翻。窖，居效翻；掘地以藏粟之所。〕</font></font><font size=4px>蓋以車輪。逵謂守者曰：「此間無健兒邪，而使義土死此中乎﹖」有祝公道者，適聞其言，乃夜往，盜引出逵，折械遣去，不語其姓名。</font><font size=4px color="#009090"><font size=4px>〔語，牛倨翻。〕</font></font><font size=4px>

 　　曹操使司隸校尉鍾繇圍南單于於平陽，</font><font size=4px color="#009090"><font size=4px>〔平陽縣，屬河東郡。時南單于呼廚泉居之。〕</font></font><font size=4px>未拔而救</font><span class="h"><font size=4px>【章：甲十一行本「救」作「援」；乙十一行本同；孔本同；熊校同。】</font></font><font size=4px>至。繇使新豐令馮翊張既說馬騰，</font><font size=4px color="#009090"><font size=4px>〔新豐縣，屬京兆太守。說，輸芮翻。〕</font></font><font size=4px>為言利害。</font><font size=4px color="#009090"><font size=4px>〔為，于偽翻。〕</font></font><font size=4px>騰疑未決。傅幹說騰曰：「古人有言：『順德</font><span class="h"><font size=4px>【章：甲十一行本「德」作「道」；乙十一行本同；孔本同；熊校同。】</font></font><font size=4px>者昌，逆德者亡。』</font><font size=4px color="#009090"><font size=4px>〔新城三老董公之言。〕</font></font><font size=4px>曹公奉天子誅暴亂，法明政治，上下用命，可謂順道矣。</font><font size=4px color="#009090"><font size=4px>〔治，直吏翻。〕</font></font><font size=4px>袁氏恃其強大，背棄王命，</font><font size=4px color="#009090"><font size=4px>〔背，蒲妹翻。〕</font></font><font size=4px>驅胡虜以陵中國，可謂逆德矣。今將軍既事有道，</font><span class="h"><font size=4px>【章：甲十一行本「道」下有「不盡其力」四字；乙十一行本同；孔本同；張校同；退齋校同。】</font></font><font size=4px>陰懷兩端，</font><font size=4px color="#009090"><font size=4px>〔謂既附曹公，又與袁氏通也。〕</font></font><font size=4px>欲以坐觀成敗；吾恐成敗既定，奉辭責罪，，將軍先為誅首矣！」於是騰懼。幹因曰：「智者轉禍為福。今曹公與袁氏相持，而高幹、郭援合攻河東，曹公雖有萬全之計，不能禁河東之不危也。將軍誠能引兵討援，內外擊之，</font><font size=4px color="#009090"><font size=4px>〔謂河東之兵，擊之於內，而馬騰之兵，擊之於外也。〕</font></font><font size=4px>其勢必舉。是將軍一舉，斷袁氏之臂，</font><font size=4px color="#009090"><font size=4px>〔斷，丁管翻。〕</font></font><font size=4px>解一方之急，曹公必重德將軍，將軍功名無與比矣。」騰乃遣子超將兵萬餘人與繇會。

 　　初，諸將以郭援眾盛，欲釋平陽去。鍾繇曰：「袁氏方強，援之來，關中陰與之通，所以未悉叛者，顧吾威名故耳。若棄而去，示之以弱，所在之民，誰非寇讎，縱吾欲歸，其得至乎！此為未戰先自敗也。</font><font size=4px color="#009090"><font size=4px>〔言若退師避援，則關中諸將必叛，雖欲歸司隸治所，亦不得而至也。〕</font></font><font size=4px>且援剛愎好勝，必易吾軍，</font><font size=4px color="#009090"><font size=4px>〔易，輕也。愎，平逼翻。好，呼到翻。易，以豉翻。〕</font></font><font size=4px>若渡汾為營，</font><font size=4px color="#009090"><font size=4px>〔水經註：汾水南過平陽縣東。〕</font></font><font size=4px>及其未濟擊之，可大克也。」援至，果徑前渡汾，眾止之，不從。濟水未半，繇擊，大破之。戰罷，眾人皆言援死而不得其首。援，繇之甥也。晚後，馬超校尉南安龐德，於鞬中出一頭，</font><font size=4px color="#009090"><font size=4px>〔秦川記曰：靈帝中平五年，分漢陽置南安郡，領豲道、新興、中陶三縣。鞬，居言翻；盛弔矢器。〕</font></font><font size=4px>繇見之而哭。德謝繇，繇曰：「援雖我甥，乃國賊也，卿何謝之有！」南單于遂降。</font><font size=4px color="#009090"><font size=4px>〔降，戶江翻。考異曰：魏志張既傳曰：「高幹及單于皆降。」非也。〕</font></font><font size=4px>

 　　劉表使劉備北侵，至葉，</font><font size=4px color="#009090"><font size=4px>〔葉縣，屬南陽郡。春秋楚葉公子高之邑也。葉，之涉翻。〕</font></font><font size=4px>曹操遣夏侯惇、于禁等拒之。備一旦燒屯去，惇等追之。裨將軍鉅鹿李典曰：</font><font size=4px color="#009090"><font size=4px>〔裨將軍，在偏將軍之下。裨，頻彌翻。〕</font></font><font size=4px>「賊無故退，疑必有伏。南道窄狹，</font><font size=4px color="#009090"><font size=4px>〔窄，側格翻。〕</font></font><font size=4px>草木深，不可追也。」惇等不聽，使典留守而追之，果入伏裏，兵大敗。典往救之，備乃退。

 　　曹操下書責孫權任子，</font><font size=4px color="#009090"><font size=4px>〔任，質任也。操蓋以此覘孫權，而觀其所以應之。〕</font></font><font size=4px>權召群僚會議，張昭、秦松等猶豫不決。權引周瑜詣吳夫人前定議，</font><font size=4px color="#009090"><font size=4px>〔吳夫人，權母也。〕</font></font><font size=4px>瑜曰：「昔楚國初封，不滿百里之地。繼嗣賢能，廣土開境，遂據荊、揚，</font><span class="h"><font size=4px>【章：甲十一行本「揚」下有「至於南海」四字；乙十一行本同；孔本同；退齋校同。】</font></font><font size=4px>傳業延祚，九百餘年。</font><font size=4px color="#009090"><font size=4px>〔周成王封熊繹於楚以子男之田，國於丹陽，漢南郡枝江縣是也。其後浸強，至若敖、蚡冒封畛於汝，武王、文王奄有江、漢之間，莊王以後，與中國爭盟，威王破越至于南海，及秦而滅，凡九百餘年。〕</font></font><font size=4px>今將軍承父兄餘資，兼六郡之眾，</font><font size=4px color="#009090"><font size=4px>〔父，謂孫堅；兄，謂孫策。六郡，會稽、吳、丹陽、豫章、廬陵、盧江也。〕</font></font><font size=4px>兵精糧多，將士用命，鑄山為銅，煮海為鹽， 境內富饒，人不思亂，有何逼迫而欲送質﹖</font><font size=4px color="#009090"><font size=4px>〔質，音致；下同。〕</font></font><font size=4px>質一入，不得不與曹氏相首尾，與相首尾，則命召不得不往，如此，便見制於人也。極不過一侯 印，僕從十餘人，車數乘，馬數匹，豈與南面稱孤同哉！</font><font size=4px color="#009090"><font size=4px>〔建安十三年，操自荊州東下約孫權會獵，時周瑜未至，魯肅說權，其意亦與此同。從，才用翻。乘，繩證 翻。〕</font></font><font size=4px>不如勿遣，徐觀其變。若曹氏能率義以正天下，將軍事之未晚；若圖為暴亂，彼自亡之不暇，焉能害人！」</font><font size=4px color="#009090"><font size=4px>〔此數語，所謂相時而動也。然瑜之言不悖於大義，魯肅、呂蒙輩不能及也。焉，於虔翻。〕</font></font><font size=4px>吳夫人曰：「公瑾議是也。公瑾與伯符同年，小一月耳，</font><font size=4px color="#009090"><font size=4px>〔周瑜，字公瑾。孫策，字伯符。瑾，渠吝翻。〕</font></font><font size=4px>我視之如子也，汝其兄事之。」遂不送質。

 　　八年（癸未、二○三）

 　　 春，二月，曹操攻黎陽，</font><font size=4px color="#009090"><font size=4px>〔考異曰：魏志武紀作三月。今從范書袁紹傳。又魏志紹傳云：「譚、尚與太祖相拒黎陽，自二月至九月。」當云自九月至二月。〕</font></font><font size=4px>與袁 譚、袁尚戰於城下，譚、尚敗走，還鄴。夏，四月，操追至鄴，收其麥；</font><font size=4px color="#009090"><font size=4px>〔考異曰：范書紹傳曰：「尚逆擊，破操軍。」今從魏志紹傳。余謂此諸葛孔明所謂偪於黎 陽時也，必有破操軍事，魏人諱而不書耳。〕</font></font><font size=4px>諸將欲乘勝遂攻之，郭嘉曰：「袁紹愛此二子，莫適立也。</font><font size=4px color="#009090"><font size=4px>〔適，丁歷翻，主也。〕</font></font><font size=4px>今權力相侔，各有黨與，</font><font size=4px color="#009090"><font size=4px>〔謂辛評、郭圖等附譚，審配等附尚也。〕</font></font><font size=4px>急之則相保，緩之則爭心生。不如南向荊州</font><font size=4px color="#009090"><font size=4px>〔荊州，劉表。〕</font></font><font size=4px>以待其變；變成而後擊之，可一舉定也。」操曰：「善！」五月，操還許，留其將賈信屯黎陽。

 　　譚謂尚曰：「我鎧甲不精，故前為曹操所敗。</font><font size=4px color="#009090"><font size=4px>〔鎧，可亥翻。敗，補邁翻。〕</font></font><font size=4px>今操軍退，人懷歸志，及其未濟，出兵掩之，可令大潰，此策不可失也。」尚疑之，既不益兵，又不易甲。譚大怒，郭圖、辛評因謂譚曰：「使先公出將軍為兄後者，皆審配之謀也。」譚遂引兵攻尚，戰於門外。</font><font size=4px color="#009090"><font size=4px>〔鄴城門外也。〕</font></font><font size=4px>譚敗，引兵還南皮。</font><font size=4px color="#009090"><font size=4px>〔南皮縣，屬勃海郡。賢曰：今滄州縣；章武有北皮亭，故此曰南皮。宋白曰：縣道記云：景州之南皮，在郡東六十里。南皮縣北有迎河，河之北有故皮城，是後漢勃海郡所理，與郡理城南北非遠，中隔迎河故瀆。〕</font></font><font size=4px>

 　　別駕北海王脩，率吏民自青州往救譚。</font><font size=4px color="#009090"><font size=4px>〔漢青州刺史治臨菑。〕</font></font><font size=4px>譚欲更還攻尚，脩曰：「兄弟者，左右手也。譬人將鬬而斷其右手，</font><font size=4px color="#009090"><font size=4px>〔斷，丁管翻。〕</font></font><font size=4px>曰『我必勝』，其可乎﹖夫棄兄弟而不親，天下其誰親之！彼讒人離間骨肉以求一朝之利，願塞耳勿聽也。</font><font size=4px color="#009090"><font size=4px>〔間，古莧翻。塞，悉則翻。〕</font></font><font size=4px>若斬佞臣數人，復相親睦，以御四方，可棋行於天下。」譚不從。譚將劉詢起兵漯陰以叛譚，</font><font size=4px color="#009090"><font size=4px>〔漯陰縣，屬平原郡。應劭曰：漯水，出東武陽東北入海。賢曰：縣在漯水之南，故城在今齊州臨邑縣西。師古曰：漯，音他答翻。〕</font></font><font size=4px>諸城皆應之。譚歎曰：「今舉州皆叛，豈孤之不德邪！」王脩曰：「東萊太守管統，雖在海表，此人不反，必來。」後十餘日，統果棄其妻子來赴譚，妻子為賊所殺。譚更以統為樂安太守。</font><font size=4px color="#009090"><font size=4px>〔漢末，樂安國除為郡。〕</font></font><font size=4px>

 　　秋，八月，操擊劉表，軍于西平。</font><font size=4px color="#009090"><font size=4px>〔西平縣，屬汝南郡。從郭嘉之謀也。〕</font></font><font size=4px>

 　　袁尚自將攻袁譚，大破之，</font><font size=4px color="#009090"><font size=4px>〔將，即亮翻。〕</font></font><font size=4px>譚奔平原，嬰城固守。</font><font size=4px color="#009090"><font size=4px>〔前書音義曰：嬰，謂以城自繞也。〕</font></font><font size=4px>尚圍之急，譚遣辛評弟毗詣曹操請救。

 　　劉表以書諫譚曰：「君子違難不適讎國，</font><font size=4px color="#009090"><font size=4px>〔左傳公山不狃之言。難，乃旦翻。〕</font></font><font size=4px>交絕不出惡聲，</font><font size=4px color="#009090"><font size=4px>〔史記樂毅答燕惠王書之言。〕</font></font><font size=4px>況忘先人之讎，棄親戚之好，而為萬世之戒，遺同盟之恥哉！</font><font size=4px color="#009090"><font size=4px>〔表與袁紹同盟。好，呼到翻。遺，于季翻；下同。〕</font></font><font size=4px>若冀州有不弟之傲，</font><font size=4px color="#009090"><font size=4px>〔左傳曰：段不弟。書曰：象傲。尚據冀州，故稱之。〕</font></font><font size=4px>仁君當降志辱身，以濟事為務，事定之後，使天下平其曲直，不亦為高義邪！」又與尚書曰：「金、木、水、火以剛柔相濟，然後克得其和，能為民用</font><font size=4px color="#009090"><font size=4px>〔金能勝木，然執柯伐柯，非木無以成金斲削之利；水能勝火，然水在火上，非火無以成水烹飪之功。此類非一，可以概推也。〕</font></font><font size=4px>青</font><span class="h"><font size=4px>【章：甲十一行本，青」上有「今」字；乙十一行本同；孔本同；張校同。】</font></font><font size=4px>州天性峭急，</font><font size=4px color="#009090"><font size=4px>〔峭，七笑翻。譚據青州，故稱之。〕</font></font><font size=4px>迷於曲直。仁君度數弘廣，綽然有餘，當以大包小，以優容劣，先除曹操以卒先公之恨，</font><font size=4px color="#009090"><font size=4px>〔卒，子恤翻。〕</font></font><font size=4px>事定之後，乃議曲直之計，不亦善乎！若迷而不反，則胡夷將有譏誚之言，</font><font size=4px color="#009090"><font size=4px>〔誚，才笑翻。〕</font></font><font size=4px>況我同盟，復能戮力為君之役哉！此韓盧、東郭自困於前而遺田父之獲者也。」</font><font size=4px color="#009090"><font size=4px>〔淳于髡說齊威王曰：韓盧者，天下之俊犬也；東郭狻者，天下之狡兔也。韓盧逐東郭狻，騰山者五，環山者三，兔極於前，犬疲於後，犬兔俱疲，各死其處，田父見而獲之，無勞苦而擅其功。今齊、魏相持，頓兵敝眾，恐秦、楚乘其後而有田父之功也。〕</font></font><font size=4px>譚、尚皆不從。

 　　辛毗至西平見曹操，致譚意，群下多以為劉表強，宜先平之，譚、尚不足憂也。荀攸曰：「天下方有事，而劉表坐保江、漢之間，其無四方之志可知矣。袁氏據四州之地，帶甲數十萬，紹以寬厚得眾心；使二子和睦以守其成業，則天下之難未息也。</font><font size=4px color="#009090"><font size=4px>〔謂能為曹操患也。難，乃旦翻。〕</font></font><font size=4px>今兄弟遘惡，</font><font size=4px color="#009090"><font size=4px>〔「遘」，當作「構」。或曰：遘，遇也；謂以惡相遇也。〕</font></font><font size=4px>其勢不兩全，若有所并則力專，力專則難圖也；</font><font size=4px color="#009090"><font size=4px>〔謂譚、尚若并於一，則能專力以禦操，其勢難圖。〕</font></font><font size=4px>及其亂而取之，天下定矣，此時不可失也。」操從之。

 　　後數日，操更欲先平荊州，使譚、尚自相敝，辛毗望操色，知有變，以語郭嘉。</font><font size=4px color="#009090"><font size=4px>〔語，牛倨翻。〕</font></font><font size=4px>嘉白操，操謂毗曰：「譚必可信，尚必可克不﹖」</font><font size=4px color="#009090"><font size=4px>〔不，讀曰否。〕</font></font><font size=4px>毗對曰：「明公無問信與詐也，直當論其勢耳。袁氏本兄弟相伐，非謂他人間其間，乃謂天下可定於己也。</font><font size=4px color="#009090"><font size=4px>〔能間，工莧翻。言袁氏兄弟相攻，其初計不謂他人能乘其間，乃謂并青冀為一，則可乘劫以定天下耳。〕</font></font><font size=4px>今一旦求救於明公，此可知也。</font><font size=4px color="#009090"><font size=4px>〔言其勢窮。〕</font></font><font size=4px>顯甫見顯思困而不能取，</font><font size=4px color="#009090"><font size=4px>〔譚，字顯思，尚，字顯甫。〕</font></font><font size=4px>此力竭也。兵革敗於外，謀臣誅於內，</font><font size=4px color="#009090"><font size=4px>〔謂逢紀、田豐等死也。〕</font></font><font size=4px>兄弟讒朎，</font><font size=4px color="#009090"><font size=4px>〔朎，馨淚翻；鬬也，很也，戾也。〕</font></font><font size=4px>國分為二，連年戰伐，介冑生蟣蝨，加以旱蝗，饑饉並臻；天災應於上，人事困於下，民無愚智，皆知土崩瓦解，此乃天亡尚之時也。今往攻鄴，尚不還救，即不能自守；還救，即譚踵其後。以明公之威，應困窮之敵，擊疲敝之寇，無異迅風之振秋葉矣。</font><font size=4px color="#009090"><font size=4px>〔秋葉易隕，況遇迅風乎。〕</font></font><font size=4px>天以尚與明公，明公不取而伐荊州；荊州豐樂，</font><font size=4px color="#009090"><font size=4px>〔樂，音洛。〕</font></font><font size=4px>國未有釁。仲虺有言，『取亂侮亡』。</font><font size=4px color="#009090"><font size=4px>〔見尚書。孔安國註曰：亂則耳之，有亡形則侮之。〕</font></font><font size=4px>方今二袁不務遠略而內相圖，可謂亂矣；居者無食，行者無糧，可謂亡矣。朝不謀夕，民命靡繼，而不緩之，欲待他年；他年或登，</font><font size=4px color="#009090"><font size=4px>〔歲熟曰登。〕</font></font><font size=4px>又自知亡而改脩厥德，失所以用兵之要矣。今因其請救而撫之，利莫大焉。且四方之寇，莫大於河北，河北平，則六軍盛而天下震矣。」</font><font size=4px color="#009090"><font size=4px>〔觀毗之言，非為譚請救也，勸操以取河北也。〕</font></font><font size=4px>操曰：「善！」乃許譚平。

 　　冬，十月，操至黎陽。尚聞操渡河，乃釋平原還鄴。尚將呂曠、高翔畔歸曹操，譚復陰刻將軍印以假曠、翔。操知譚詐，乃為子整聘譚女以安之，而引軍還。</font><font size=4px color="#009090"><font size=4px>〔操本有伐尚因而取譚之心，況復有誘曠、翔之事乎！聘其女為弓婦以安之，所謂將欲取之，必姑與之也。復，扶又翻；下同。為，于偽翻。〕</font></font><font size=4px>

 　　孫權西伐黃祖，破其舟軍，惟城未克，而山寇復動。</font><font size=4px color="#009090"><font size=4px>〔丹陽、豫章、廬陵，皆有山越。〕</font></font><font size=4px>權還，過豫章，使征虜中郎將呂範平鄱陽、會稽，</font><font size=4px color="#009090"><font size=4px>〔呂範傳止云鄱陽，孫權傳則有「會稽」二字，以地里攷之，「會稽」二字衍。〕</font></font><font size=4px>盪寇中郎將程普討樂安，</font><font size=4px color="#009090"><font size=4px>〔晉志及宋志，鄱陽郡有樂安縣，吳立。建安十五年，孫權始分豫章立鄱陽郡。盪寇中郎將，權所置也。〕</font></font><font size=4px>建昌都尉太史慈領海昏，</font><font size=4px color="#009090"><font size=4px>〔和帝永元十六年，分海昏立建昌縣，屬豫章郡。孫策分海昏、建昌六縣，以太史慈為建昌都尉，治海昏。〕</font></font><font size=4px>以別部司馬黃蓋、韓當、周泰、呂蒙等守劇縣令長，</font><font size=4px color="#009090"><font size=4px>〔劇，艱也，甚也，言其地當山越之要，最為艱劇之甚者也。〕</font></font><font size=4px>討山越，悉平之。 建安、漢興、南平民作亂，聚眾各萬餘人，</font><font size=4px color="#009090"><font size=4px>〔建安，本冶縣地，會稽南部都尉治焉。建安中，分東侯官置建安縣，用漢年號也，今建寧府地。漢興縣，沈約曰：漢末 立，吳更名吳興。南平縣亦漢末立，晉武平吳，改曰延平，今南劍州地。時皆屬南部都尉。〕</font></font><font size=4px>權使南部都尉會稽賀齊進討，皆平之，復立縣邑，料出兵萬人；拜齊平東校尉。</font><font size=4px color="#009090"><font size=4px>〔會，工外翻。復，如字。料，音聊。校，戶教翻。〕</font></font><font size=4px>

 　　九年（甲申、二○四）

 　　春，正月，曹操濟河，遏淇水入白溝以通糧道。</font><font size=4px color="#009090"><font size=4px>〔袁尚在鄴，操將攻之，故育糧道。班志曰：淇水至黎陽入河。曹操於水口下大枋木以成堰，遏淇水東入白溝。水經註曰：淇水東過內黃縣南，為白溝。〕</font></font><font size=4px>

 　　二月，袁尚復攻袁譚於平原，</font><font size=4px color="#009090"><font size=4px>〔復，扶又翻。〕</font></font><font size=4px>留其將審配、蘇由守鄴。曹操進軍至洹水，</font><font size=4px color="#009090"><font size=4px>〔水經：洹水出上黨泫氏縣，東過隆慮縣北，又東北出山，逕鄴縣南。洹，于元翻，又音桓。〕</font></font><font size=4px>蘇由欲為內應，謀泄，出奔操。操進至鄴，為土山、地道以攻之。尚武安長尹楷毛城，以通上黨糧道。</font><font size=4px color="#009090"><font size=4px>〔武安縣，屬魏郡，唐洛州地。長，知兩翻；下同。〕</font></font><font size=4px>夏，四月，操留曹洪攻鄴，自將擊楷，破之而還；又擊尚將沮鵠於邯鄲，拔之。</font><font size=4px color="#009090"><font size=4px>〔裴松之曰：沮，音葅。河朔間，今猶有此姓。鵠，沮授子也。沮，子余翻。邯鄲，音寒丹。〕</font></font><font size=4px>

 　　易陽令韓範、涉長梁岐皆舉縣降。</font><font size=4px color="#009090"><font size=4px>〔易陽縣，屬趙國。涉縣，蓋漢末分上黨之潞縣置。魏後置廣平郡，二縣皆屬焉。北齊廢涉縣入刈陵縣；隋、唐復置涉縣。宋白曰：涉縣，因縣南涉河為名。磁州昭義縣理故涉城，永泰元年改名昭義。〕</font></font><font size=4px>徐晃言於操曰：「二袁未破，諸城未下者傾耳而聽，宜旌賞二縣以示諸城。」操從之，範、岐皆賜爵關內侯。黑山賊帥張燕遣使求助，操拜平北將軍。</font><font size=4px color="#009090"><font size=4px>〔晉志曰：四平止於喪亂時。以河北未平，授以此號。及晉以後，征、鎮、安、平，以次進號。帥，所類翻。〕</font></font><font size=4px>

 　　五月，操毀土山、地道，鑿塹圍城，周回四十里，</font><font size=4px color="#009090"><font size=4px>〔土山、地道，急攻也；知非急攻可拔，故鑿塹圍城，絕其內外以久困之。塹，七艷翻。〕</font></font><font size=4px>初令淺，示若可越。配望見，笑之，不出爭利。操一夜濬之，廣深二丈，</font><font size=4px color="#009090"><font size=4px>〔廣，古曠翻；深，悉禁翻；度之廣深也。後放此。〕</font></font><font size=4px>引漳水以灌之；</font><font size=4px color="#009090"><font size=4px>〔水經註：漳水過鄴縣西，魏武堨以圍鄴。〕</font></font><font size=4px>城中餓死者過半。

 　　秋，七月，尚將兵萬餘人還救鄴；未到，欲令審配知外動止，先使主簿鉅鹿李孚入城。孚斫問事杖，繫著馬邊，</font><font size=4px color="#009090"><font size=4px>〔問事卒也，主行杖，猶伍伯之類。問事杖，問事所執杖也。著，直略翻。〕</font></font><font size=4px>自著平上幘，</font><font size=4px color="#009090"><font size=4px>〔幘有顏、題，其頻欲摞施巾，連題卻覆之。 平上幘者，其上平也。晉志引漢註曰：冠惠文者宜短耳，今平上幘也；冠進賢者宜長耳，今介幘也。文吏服介幘，武吏服平上幘。著，陟略翻。〕</font></font><font size=4px>將三騎，投暮詣鄴 下；自稱都督，歷北圍，循表而東，</font><font size=4px color="#009090"><font size=4px>〔表，圍城所立標表也。騎，奇寄翻。〕</font></font><font size=4px>步步呵責守圍將士，隨輕重行其罰。遂歷操營前，至南圍，當章門，</font><font size=4px color="#009090"><font size=4px>〔鄴城有七門，正 南曰章門，亦曰中陽門。〕</font></font><font size=4px>復責怒守圍者，收縛之。因開其圍，馳到城下，呼城上人，城上人以繩引，孚得入。</font><font size=4px color="#009090"><font size=4px>〔不先經操營前，則守圍者必疑，不可得而收縛，圍亦不可開矣。孚之來也，其定計固指從章門入也。復，扶又翻；下同。〕</font></font><font size=4px>配等見孚，悲喜，鼓譟稱萬歲。守圍者以狀聞，操笑曰：「此非徒得入也，方且復出。」</font><font size=4px color="#009090"><font size=4px>〔操知其復出，非不欲嚴為之防也，審孚所以得入之由，服其多智，有不可得而防者也。〕</font></font><font size=4px>孚知外圍益急，不可復冒，乃請配悉出城中老弱以省穀，夜，簡別數千人，皆使持白幡，從三門並出降。</font><font size=4px color="#009090"><font size=4px>〔鄴城南面三門曰：鳳陽門、中陽門、廣陽門。簡別，彼列翻。降，戶江翻；下同。〕</font></font><font size=4px>孚復將三騎從降人服，隨輩夜出，突圍得去。

 　　尚兵既至，諸將皆以為：「此歸師，人自為戰，不如避之。」</font><font size=4px color="#009090"><font size=4px>〔兵法曰：歸師勿遏。〕</font></font><font size=4px>操曰：「尚從大道來，當避之；若循西出來者，此成禽耳。」</font><font size=4px color="#009090"><font size=4px>〔從大道來則人懷救根本，不顧勝敗，有必死之志；循山而來，則其戰可前可卻，人有依險自全之心，無同力致命之意。操所以料尚者如此，兵法所謂「觀敵之動」者也。〕</font></font><font size=4px>尚果循西出來，東至陽平亭，去鄴十七里，臨滏水為營。</font><font size=4px color="#009090"><font size=4px>〔郡國志：鄴有滏水。左思魏都賦曰：北臨漳、滏，則冬夏異沼。註云：鄴北有滏水，水熱，故名滏口。〕</font></font><font size=4px>夜，舉火以示城中，城中亦舉火相應。配出兵城北，欲與尚對決圍。操逆擊之，敗還，尚亦破走，依曲漳為營，</font><font size=4px color="#009090"><font size=4px>〔賢曰：漳水之曲也。〕</font></font><font size=4px>操遂圍之。未合，尚懼，遣使求降；操不聽，圍之益急。尚夜遁，保祁山，</font><font size=4px color="#009090"><font size=4px>〔陳壽魏武紀作「祁山」，袁紹傳作「濫口」，范史袁紹傳作「藍口」。賢註曰：相州安陽縣界有藍嵯山，與鄴相近，蓋藍山之口。考異曰：魏志紹傳云，「還走濫口」，范書作「藍口」。今從魏武紀。〕</font></font><font size=4px>操復進圍之；</font><font size=4px color="#009090"><font size=4px>〔復，扶又翻。〕</font></font><font size=4px>尚將馬延、張顗等，臨陳降，眾大潰，尚奔中山。盡收其輜重，</font><font size=4px color="#009090"><font size=4px>〔陳，讀曰陣。重，直用翻。〕</font></font><font size=4px>得尚印綬、節鉞及衣物，以示城中，城中崩沮。</font><font size=4px color="#009090"><font size=4px>〔沮，在呂翻。〕</font></font><font size=4px>審配令士卒曰：「堅守死戰！操軍疲矣，幽州方至，</font><font size=4px color="#009090"><font size=4px>〔幽州，謂袁熙也。〕</font></font><font size=4px>何憂無主！」</font><font size=4px color="#009090"><font size=4px>〔配以此安眾心，可謂忠勇矣。〕</font></font><font size=4px>操出行圍，</font><font size=4px color="#009090"><font size=4px>〔巡行長圍也。行，下更翻。〕</font></font><font size=4px>配伏弩射之，幾中。</font><font size=4px color="#009090"><font size=4px>〔射，而亦翻。幾，居希翻。中，竹仲翻。〕</font></font><font size=4px>

 　　配兄子榮為東門校尉，</font><font size=4px color="#009090"><font size=4px>〔鄴城東門曰建春門。七門之名，蓋皆石氏所命也。〕</font></font><font size=4px>八月，戊寅，榮夜開門內操兵。</font><font size=4px color="#009090"><font size=4px>〔內，讀曰納。〕</font></font><font size=4px>配拒戰城中，操兵生獲之。辛評家繫鄴獄，辛毗馳往，欲解之，已悉為配所殺。操兵縛配詣帳下，毗逆以馬鞭擊其頭，罵之曰：「奴，汝今日真死矣！」配顧曰：「狗輩，正由汝曹，破我冀州，恨不得殺汝也；且汝今日能殺生我邪！」</font><font size=4px color="#009090"><font size=4px>〔言殺生由曹操，不由辛毗。〕</font></font><font size=4px>有頃，操引見，謂配曰：「曩日孤之行圍，何弩之多也！」配曰：「猶恨其少！」</font><font size=4px color="#009090"><font size=4px>〔謂射操不中也。少，詩沼翻。〕</font></font><font size=4px>操曰：「卿忠於袁氏，亦自不得不爾。」意欲活之。配意氣壯烈，終無橈辭，</font><font size=4px color="#009090"><font size=4px>〔橈，奴教翻，曲也。〕</font></font><font size=4px>而辛毗等號哭不已，</font><font size=4px color="#009090"><font size=4px>〔號，戶刀翻。〕</font></font><font size=4px>遂斬之。冀州人張子謙先降，素與配不善，笑謂配曰：「正南，</font><font size=4px color="#009090"><font size=4px>〔審配字正南。〕</font></font><font size=4px>卿竟何如我﹖」配厲聲曰：「汝為降虜，審配為忠臣，雖死，豈羨汝生邪！」臨行刑，叱持兵者令北向，曰：「我君在北也。」</font><font size=4px color="#009090"><font size=4px>〔袁紹下士，能盡死以效節者，審配一人而已。我君在北，謂袁尚已北奔也。〕</font></font><font size=4px>操乃臨祀紹墓，器之流涕；慰勞紹妻，還其家人寶物，賜雜繒絮，稟食之。</font><font size=4px color="#009090"><font size=4px>〔勞，力到翻。繒，慈陵翻。食，讀曰坔。〕</font></font><font size=4px>

 　　初，袁紹與操共起兵，紹問操曰：「若事不輯，則方面何所可據﹖」</font><font size=4px color="#009090"><font size=4px>〔輯，猶集也，集，成也。觀紹此言，則起兵之時，固無勤王之心而有割據之志矣。〕</font></font><font size=4px>操曰：「足下意以為何如﹖」紹曰：「吾南據河，北阻燕、代，兼戎狄之眾，南向以爭天下，庶可以濟乎！」操曰：「吾任天下之智力，以道御之，無所不可。」

 　　九月，詔以操領冀州牧；操讓還兗州。</font><font size=4px color="#009090"><font size=4px>〔當時政自操出，領則真領，而讓非真讓也。〕</font></font><font size=4px>

 　　初，袁尚遣從事安平牽招至上黨督軍糧，</font><font size=4px color="#009090"><font size=4px>〔牽，姓；招，名。〕</font></font><font size=4px>未還，尚走中山，招說高幹以并州迎尚，并力觀變，</font><font size=4px color="#009090"><font size=4px>〔說，輸芮翻。〕</font></font><font size=4px>幹不從。招乃東詣曹操，操復以為冀州從事；又辟崔琰為別駕，操謂琰曰：「昨按戶籍，可得三十萬眾，故為大州也。」琰對曰：「今九州幅裂，二袁兄弟親尋干戈，</font><font size=4px color="#009090"><font size=4px>〔左傳，子產曰：昔高辛氏有二子，伯曰閼伯，季曰實沈，居于曠林，不相能也，日尋干戈以相征討。杜預註曰：尋，用也。〕</font></font><font size=4px>冀方蒸庶，暴骨原野，未聞王師存問風俗，救其塗炭，而校計甲兵，唯此為先，斯豈鄙州士女所望於明公哉！」操改容謝之。</font><font size=4px color="#009090"><font size=4px>〔此操之所以重崔琰而亦不能不害崔琰也。〕</font></font><font size=4px>

 　　許攸恃功驕嫚，</font><font size=4px color="#009090"><font size=4px>〔烏巢之捷，計出於攸，故恃其功。〕</font></font><font size=4px>嘗於眾坐呼操小字曰：「某甲，</font><font size=4px color="#009090"><font size=4px>〔裴松之曰：操一名吉利，小字阿瞞。曰某甲者，史隱其辭。坐，徂臥翻。〕</font></font><font size=4px>卿非我，不得冀州也！」操笑曰：「汝言是也。」然內不樂，</font><font size=4px color="#009090"><font size=4px>〔樂，音洛。〕</font></font><font size=4px>後竟殺之。

 　　冬，十月，有星孛于東井。</font><font size=4px color="#009090"><font size=4px>〔晉天文志：南方東井八星，天之南門，黃道所經，天之亭候，主水衡事，法令所取平也。孛，蒲內翻。〕</font></font><font size=4px>

 　　高幹以并州降，操復以幹為并州刺史。</font><font size=4px color="#009090"><font size=4px>〔為幹復叛張本。降，戶江翻。復，扶又翻。〕</font></font><font size=4px>

 　　曹操之圍鄴也，袁譚復背之，</font><font size=4px color="#009090"><font size=4px>〔復，扶又翻；下同。〕</font></font><font size=4px>略取甘陵、安平、勃海、河間。攻袁尚於中山，尚敗，走故安，</font><font size=4px color="#009090"><font size=4px>〔故安縣，屬涿郡。賢曰：故城在今易州縣南。〕</font></font><font size=4px>從袁熙；譚悉收其眾，還屯龍湊。操與評書，責以負約，與之絕婚，女還，然後進討。</font><font size=4px color="#009090"><font size=4px>〔袁尚破走，操於是始討譚。〕</font></font><font size=4px>十二月，操軍其門，譚拔平原，走保南皮，臨清河而屯。</font><font size=4px color="#009090"><font size=4px>〔水經：清河過南皮縣西。〕</font></font><font size=4px>操入平原，略定諸縣。

 　　曹操表公孫度為武威將軍，封永寧鄉侯。度曰：「我王遼東，何永寧也！」</font><font size=4px color="#009090"><font size=4px>〔王，于況翻。〕</font></font><font size=4px>藏印綬於武庫。</font><font size=4px color="#009090"><font size=4px>〔遼東郡之武庫也。〕</font></font><font size=4px>是歲，度卒，子康嗣位，以永寧鄉侯封其弟恭。

 　　操以牽招嘗為袁氏領烏桓，</font><font size=4px color="#009090"><font size=4px>〔牽，姓；招，名。袁紹先嘗辟招為督軍從事，兼領烏桓突騎。〕</font></font><font size=4px>遣詣柳城，撫慰烏桓。值峭王嚴五千騎欲助袁譚，又，公孫康遣使韓忠假峭王單于印綬。峭王大會群長，</font><font size=4px color="#009090"><font size=4px>〔烏桓部落，各有君長。峭，七笑翻。使，疏吏翻。長，知兩翻。〕</font></font><font size=4px>忠亦在坐。</font><font size=4px color="#009090"><font size=4px>〔坐，才臥翻；下同。〕</font></font><font size=4px>峭王問招：「昔袁公言受天子之命，假我為單于；今曹公復言當更白天子，假我真單于；遼東復持印綬來。</font><font size=4px color="#009090"><font size=4px>〔復，扶又翻。〕</font></font><font size=4px>如此，誰當為正﹖」招答曰：「昔袁公承制，得有所拜假；中間違錯天子命，</font><font size=4px color="#009090"><font size=4px>〔違，異也，背也。錯，乘也。〕</font></font><font size=4px>曹公代之，言當白天子，更假真單于；</font><span class="h"><font size=4px>【章：甲十一行本「于」下有「是也」二字；乙十一行本同。】</font></font><font size=4px>遼東東下郡，何得擅稱拜假也！」忠曰：「我遼東在滄海之東，擁兵百餘萬，又有扶餘、濊貊之用，</font><font size=4px color="#009090"><font size=4px>〔濊，音穢。貊，莫百翻。〕</font></font><font size=4px>當今之勢，強者為右，曹操何得獨為是也！」招呵忠曰：「曹公允恭明哲，</font><font size=4px color="#009090"><font size=4px>〔孔安國尚書註曰：不道忠信之言為囂。〕</font></font><font size=4px>今恃險遠，背違王命，</font><font size=4px color="#009090"><font size=4px>〔背，蒲妹翻。〕</font></font><font size=4px>欲擅拜假，侮弄神器；</font><font size=4px color="#009090"><font size=4px>〔威福，帝王之神器。〕</font></font><font size=4px>方當屠戮，何敢慢易咎毀大人！」</font><font size=4px color="#009090"><font size=4px>〔大人，謂曹公。易，以豉翻。〕</font></font><font size=4px>便捉忠頭頓築，拔刀欲斬之。峭王驚怖，</font><font size=4px color="#009090"><font size=4px>〔怖，普布翻。〕</font></font><font size=4px>徒跣抱招，以救請忠，左右失色。招乃還坐，為峭王等說成敗之效，禍福所歸；皆下席跪伏，敬受敕教，</font><font size=4px color="#009090"><font size=4px>〔敕，戒也。為，于偽翻。〕</font></font><font size=4px>便辭遼東之使，罷所嚴騎。

 　　丹陽大都督媯覽、郡丞戴員殺太守孫翊。將軍孫河屯京城，馳赴宛陵，</font><font size=4px color="#009090"><font size=4px>〔京城，即漢吳郡丹徒縣也。孫權自吳徙居之，命曰京城，亦曰京口。余謂此「京」，取爾雅「丘絕高曰京」之義。宛陵，丹陽郡治所。媯覽、戴員，盛憲之黨也。媯，俱為翻；姓也。舜居媯汭，其後因以為氏。員，音云。〕</font></font><font size=4px>覽、員復殺之；</font><font size=4px color="#009090"><font size=4px>〔復，扶又翻。〕</font></font><font size=4px>遣入迎揚州刺史劉馥，</font><font size=4px color="#009090"><font size=4px>〔馥，曹操所用也。〕</font></font><font size=4px>令住歷陽，以丹陽應之。</font><font size=4px color="#009090"><font size=4px>〔歷陽與丹陽隔江，使馥來屯，以為聲援。〕</font></font><font size=4px>

 　　覽入居軍府中，欲逼取翊妻徐氏。徐氏紿之曰：「乞須晦日，</font><font size=4px color="#009090"><font size=4px>〔月終為晦，陰之盡也。紿，蕩亥翻。〕</font></font><font size=4px>設祭除服，然後聽命。」覽許之。 徐氏潛使所親語翊親近舊將孫高、傅嬰等與共圖覽，</font><font size=4px color="#009090"><font size=4px>〔語，牛倨翻。〕</font></font><font size=4px>高、嬰涕泣許諾，密呼翊時侍養者二十餘人與盟誓合謀。</font><font size=4px color="#009090"><font size=4px>〔侍養，謂侍翊左右，而厚蒙給養 者。〕</font></font><font size=4px>到晦日，設祭。徐氏哭泣盡哀，畢，乃除服，薰香沐浴，言笑懽悅。大小悽愴，</font><font size=4px color="#009090"><font size=4px>〔悽，悲也，痛也。愴，傷也，音初亮翻。〕</font></font><font size=4px>怪其如此。覽密覘，無復疑意。 </font><font size=4px color="#009090"><font size=4px>〔覘，丑廉翻，又丑艷翻。復，扶又翻。〕</font></font><font size=4px>徐氏呼高、嬰置戶內，使人召覽入。徐氏出戶拜覽，適得一拜，徐大呼：「二君可起！」</font><font size=4px color="#009090"><font size=4px>〔呼，火故翻。〕</font></font><font size=4px>高、嬰俱出， 共殺覽，餘人即就外殺員。徐氏乃還縗絰，</font><font size=4px color="#009090"><font size=4px>〔復著縗絰也。縗，倉回翻。〕</font></font><font size=4px>奉覽、員首以祭翊墓，舉軍震駭。

 　　孫權聞亂，從椒丘還。</font><font size=4px color="#009090"><font size=4px>〔椒丘，在豫章。〕</font></font><font size=4px>至丹陽，悉族誅覽、員餘黨，擢高、嬰為牙門，</font><font size=4px color="#009090"><font size=4px>〔牙門，將也。〕</font></font><font size=4px>其餘賞賜有差。

 　　河子韶，年十七，牧何餘眾屯京城。權引軍歸吳，夜至京城下營，試攻驚之；兵皆乘城，傳檄備警，讙聲動也，</font><font size=4px color="#009090"><font size=4px>〔讙，許元翻。〕</font></font><font size=4px>頗射外人。權使曉喻，乃止。明日見韶，拜承烈校尉，統河部曲。</font><font size=4px color="#009090"><font size=4px>〔史言孫權能用人以保江東。射，而亦翻。〕</font></font><font size=4px>

 　　十年（乙酉、二○五）

 　　春，正月，曹操攻南皮，袁譚出戰，士卒多死。操欲援之，議郎曹純曰：「今縣師深入，</font><font size=4px color="#009090"><font size=4px>〔純，仁之弟也。縣，讀曰懸。〕</font></font><font size=4px>難以持久，若進不能克，退必喪威。」</font><font size=4px color="#009090"><font size=4px>〔喪，息浪翻。〕</font></font><font size=4px>乃自執桴鼓以率攻者，捊，音膚。〕遂克之。譚出走，追斬之。

 　　李孚自稱冀州主簿，求見操曰：「今城中強弱相陵，人心擾亂，以為宜令新降為內所識信者宣傳明教。」</font><font size=4px color="#009090"><font size=4px>〔降，戶江翻。〕</font></font><font size=4px>操即使孚往入城，告瑜吏民，使各安故業，不得相侵，城中乃安。</font><font size=4px color="#009090"><font size=4px>〔李孚，小才也，挾才以求知，非懷才以待聘者也。〕</font></font><font size=4px>操於是斬郭圖等及其妻子。</font><font size=4px color="#009090"><font size=4px>〔郭圖、審配各有黨附，交鬬譚、尚，使尋干戈，以貽曹氏之驅除。譚、尚既敗，二人亦誅，禍福之報為爽矣。〕</font></font><font size=4px>

 　　袁譚使王脩運糧於樂安，聞譚急，將所領兵往赴之，至高密，聞譚死，下馬號哭曰：「無君焉歸！」</font><font size=4px color="#009090"><font size=4px>〔號，戶刀翻。焉，於虔翻。〕</font></font><font size=4px>遂詣曹操，乞收葬譚尸，操許之，復使脩還樂安，督軍糧。譚所部諸城皆服，唯樂安太守管統不下。操命脩取統首，</font><font size=4px color="#009090"><font size=4px>〔使還運糧，就取統首也。〕</font></font><font size=4px>脩以統亡國忠臣，解其縛，使詣操，操悅而赦之，辟脩為司空掾。

 　　郭嘉說操多辟青、冀、幽、并名士以為掾屬，使人心歸附，操從之。官渡之戰，袁紹使陳琳為檄書，數操罪惡，連及家世，極其醜詆。及袁氏敗，琳歸操，操曰：「卿昔為本初移書，</font><font size=4px color="#009090"><font size=4px>〔說，輸芮翻；下同。數，所具翻。為，于偽翻；下同。〕</font></font><font size=4px>但可罪狀孤身，何乃上及父祖邪！」</font><font size=4px color="#009090"><font size=4px>〔按文選，琳為紹檄豫州。蓋帝都許，許屬潁川郡，豫州部屬也，故選專以檄豫州為言。琳檄略曰：「操祖父騰，與左悺、徐璜並作妖孽，饕餮放橫，傷化害人。父嵩，乞伹攜養，因臧買位，竊盜鼎司。操姦閹遺醜，僄狡鋒俠，好亂樂禍。」又數其殘賢害善，專制朝政，發掘墳陵之罪。文多不載。〕</font></font><font size=4px>琳謝罪，操釋之，使與陳留阮瑀俱管記室。</font><font size=4px color="#009090"><font size=4px>〔漢公府有記室令史，主上章表報書記。〕</font></font><font size=4px>

 　　先是漁陽王松據涿郡，</font><font size=4px color="#009090"><font size=4px>〔先，悉薦翻。〕</font></font><font size=4px>郡人劉放說松以地歸操，操辟放參司空軍事。</font><font size=4px color="#009090"><font size=4px>〔為劉放因此管魏機密以亂魏張本。〕</font></font><font size=4px>

 　　袁熙為其將焦觸、張南所攻，與尚俱奔遼西烏桓。</font><font size=4px color="#009090"><font size=4px>〔遼西烏桓，其酋曰蹋頓。〕</font></font><font size=4px>觸自號幽州刺史，驅率諸郡太守令長，背袁向曹，</font><font size=4px color="#009090"><font size=4px>〔長，知兩翻。背，蒲妹翻。〕</font></font><font size=4px>陳兵數萬，殺白馬而盟，令曰：「敢違者斬！」眾莫敢仰視，各以次歃。</font><font size=4px color="#009090"><font size=4px>〔歃，色洽翻。〕</font></font><font size=4px>別駕代郡韓珩曰：</font><font size=4px color="#009090"><font size=4px>〔珩，音行。〕</font></font><font size=4px>「吾受袁公父子厚恩，今其破亡，智不能救，勇不能死，於義闕矣；若乃北面曹氏，所不能為也。」一坐為珩失色。</font><font size=4px color="#009090"><font size=4px>〔坐，徂臥翻。〕</font></font><font size=4px>觸曰：「夫舉大事，當立大義，事之濟否，不待一人，可卒珩志，以厲事君。」</font><font size=4px color="#009090"><font size=4px>〔卒，子恤翻。〕</font></font><font size=4px>乃捨之。觸等遂降曹操，皆封為列侯。</font><font size=4px color="#009090"><font size=4px>〔降，戶江翻。〕</font></font><font size=4px>

 　　夏，四月，黑山賊帥張燕率其眾十餘萬降，</font><font size=4px color="#009090"><font size=4px>〔帥，所類翻。〕</font></font><font size=4px>封安國亭侯。

 　　故安趙犢、霍奴等殺幽州刺史及涿郡太守，三郡烏桓攻鮮于輔於獷平。</font><font size=4px color="#009090"><font size=4px>〔三郡烏桓，遼西蹋頓、遼東蘇僕延、右北平烏延也。獷平縣，屬漁陽郡。服虔曰：獷，音鞏。師古曰：音九勇翻，又音骐。〕</font></font><font size=4px>秋，八月，操討犢等，斬之；乃渡潞水救獷平，烏桓走出塞。

 　　冬，十月，高幹聞操討烏桓，復以并州叛，</font><font size=4px color="#009090"><font size=4px>〔復，扶又翻。〕</font></font><font size=4px>執上黨太守，舉兵守壺關口。</font><font size=4px color="#009090"><font size=4px>〔賢曰：潞州上黨縣有壺山口，因其險而置關焉。二漢志，壺關縣，屬上黨郡。〕</font></font><font size=4px>操遣其將樂進、李典擊之。河內張晟，眾萬餘人，寇崤、澠間，</font><font size=4px color="#009090"><font size=4px>〔晟，成正翻。澠，彌兗翻。〕</font></font><font size=4px>弘農張琰起兵以應之。

 　　河東太守王邑被徵，</font><font size=4px color="#009090"><font size=4px>〔被，皮義翻。〕</font></font><font size=4px>郡掾衛固及中郎將范先等詣司隸校尉鍾繇，請留之。</font><font size=4px color="#009090"><font size=4px>〔掾，俞絹翻。〕</font></font><font size=4px>繇不許。固等外以請邑為名，而內實與高幹通謀。曹操謂荀彧曰：「關西諸將，外服內貳，張晟寇亂殽、澠，南通劉表，固等因之，將為深害。當今河東，天下之要地也，</font><font size=4px color="#009090"><font size=4px>〔高幹據并州，馬騰、韓遂等據關中，往來交通，皆由河東，故曰要地。〕</font></font><font size=4px>君為我舉賢才以鎮之。」</font><font size=4px color="#009090"><font size=4px>〔為，于偽翻。〕</font></font><font size=4px>彧曰：「西平太守京兆杜畿，</font><font size=4px color="#009090"><font size=4px>〔漢末分金城置西平郡。〕</font></font><font size=4px>勇足以當難，</font><font size=4px color="#009090"><font size=4px>〔難，乃旦翻；下同。〕</font></font><font size=4px>智足以應變。」操乃以畿為河東太守。鍾繇促王邑交符，</font><font size=4px color="#009090"><font size=4px>〔交郡符也。〕</font></font><font size=4px>邑佩印綬，徑從河忠詣許自歸。</font><font size=4px color="#009090"><font size=4px>〔河北縣，屬河東郡。宋白曰：陝州平陸縣，本漢大陽縣也，後漢改為河北縣。〕</font></font><font size=4px>

 　　衛固等使兵數千人絕陝津，</font><font size=4px color="#009090"><font size=4px>〔水經註：河水東過陝縣北，河北對茅城，謂之茅津，亦謂之陝津。陝，式冉翻。〕</font></font><font size=4px>杜畿至，數月不得渡，操遣夏侯惇討固等，未至，畿曰：「河東有三萬戶，非皆欲為亂也。今兵迫之急，欲為善者無主，必懼而聽於固。固等勢專，</font><span class="h"><font size=4px>【章：甲十一行本「專」下有「必以死戰」四字；乙十一行本同；孔本同；張校同。】</font></font><font size=4px>討之不勝，為難未已；討之而勝，是殘一郡之民也。且固等未顯絕王命，外以請故君為名，必不害新君，吾單車直往，出其不意，固為人多計而無斷，</font><font size=4px color="#009090"><font size=4px>〔斷，丁亂翻。〕</font></font><font size=4px>必偽受吾，吾得居郡一月，以計縻之，足矣。」遂詭道從郖津渡。</font><font size=4px color="#009090"><font size=4px>〔水經註：河水東逕湖縣故城北，又東合柏谷水，又東右合門水。河水於此有郖津之名。郖，音竇。〕</font></font><font size=4px>

 　　范先欲殺畿以威眾，且觀畿去就，於門下斬殺主簿以下三十餘人，畿舉動自若。於是固曰：「殺之無損，徒有惡名；且制之在我。」遂奉之。畿謂固、先曰：「衛、范，河東之望也，吾仰成而已。</font><font size=4px color="#009090"><font size=4px>〔仰，牛向翻。〕</font></font><font size=4px>然君臣有定義，成敗同之，大事當共平議。」以固為都督，行丞事，領功曹；</font><font size=4px color="#009090"><font size=4px>〔既以為都督，又令行郡丞事，又領功曹也。都督掌兵，丞貳太守，於郡事無所不關，功曹掌選署功勞，陽以郡權悉與之也。〕</font></font><font size=4px>將校吏兵三千餘人，皆范先督之。</font><font size=4px color="#009090"><font size=4px>〔將，即亮翻。校，戶教翻。〕</font></font><font size=4px>固等喜，雖陽事畿，不以為意。固欲大發兵，畿患之，說固曰：「今大發兵，眾情必擾，不如徐以貲募兵。」固以為然，從之，得兵甚少。</font><font size=4px color="#009090"><font size=4px>〔以貲募兵，則郡計不足以繼，故得兵甚少。〕</font></font><font size=4px>畿又喻固等曰：「人情顧家，諸將掾史，可分遺休息，</font><font size=4px color="#009090"><font size=4px>〔掾，于絹翻。〕</font></font><font size=4px>急緩召之不難。」固等惡逆眾心，</font><font size=4px color="#009090"><font size=4px>〔惡，烏路翻。〕</font></font><font size=4px>又從之。於是善人在外，陰為己援；惡人分散，各還其家。

 　　會白騎攻東垣，</font><font size=4px color="#009090"><font size=4px>〔白騎，張白騎之眾相聚為賊者也。垣縣，屬河東郡，「東」字衍。續漢志，垣縣，註云：山在東，狀如垣。蓋此時已有東垣之名。騎，奇寄翻。〕</font></font><font size=4px>高幹入濩澤。</font><font size=4px color="#009090"><font size=4px>〔濩澤縣，屬河東郡。賢曰：今澤州縣。師古曰：濩，音烏號翻。〕</font></font><font size=4px>畿知諸縣附己，乃出，單將數十騎，赴堅壁而守之，</font><font size=4px color="#009090"><font size=4px>〔將，即亮翻。堅壁，壁壘之最堅者。〕</font></font><font size=4px>吏民多舉城助畿者，</font><font size=4px color="#009090"><font size=4px>〔舉城，謂舉屬縣城也。〕</font></font><font size=4px>比數十日，</font><font size=4px color="#009090"><font size=4px>〔比，必寐翻。〕</font></font><font size=4px>得四千餘人。固等與高幹、張晟共攻畿，不下，略諸縣，無所得。曹操使議郎張既西徵關中諸將馬騰等，皆引兵會擊晟等，破之，斬固、琰等首，其餘黨與皆赦之。

 　　於是杜畿治河東，務崇寬惠。</font><font size=4px color="#009090"><font size=4px>〔治，直之翻。〕</font></font><font size=4px>民有辭訟，畿為陳義理，遣歸諦思之，</font><font size=4px color="#009090"><font size=4px>〔為，于偽翻。諦，可計翻；審也。〕</font></font><font size=4px>父老皆自相責怒，不敢訟；勸耕桑，課畜牧，百姓家家豐實；然後興學校，</font><font size=4px color="#009090"><font size=4px>〔校，戶教翻。〕</font></font><font size=4px>舉孝弟，</font><font size=4px color="#009090"><font size=4px>〔弟，讀曰悌。〕</font></font><font size=4px>修戎事，講武備，河東遂安。畿在河東十六年，常為天下最。</font><font size=4px color="#009090"><font size=4px>〔為曹操因河東資實以平關中張本。杜畿之子為杜恕，恕之子為杜預。其守河東，觀其方略，固未易才也。余竊謂杜氏仕於魏、晉，累世貴盛，必有家傳，史因而書之，固有過其實者。〕</font></font><font size=4px>

 　　祕書監、侍中荀悅</font><font size=4px color="#009090"><font size=4px>〔桓帝延熹二年，置祕書監，秩六百石。〕</font></font><font size=4px>作申鑒五篇，奏之。悅，爽之兄子也。時政在曹氏，天子恭己，言恭己南面而巳，政事無所預也。孔子曰：無為而治者，其舜也歟！夫何為哉，恭己正南面而巳。後世遂以政在強臣、己無所預為恭己。舜之恭己，果如是哉！〕悅志在獻替，</font><font size=4px color="#009090"><font size=4px>〔獻可替否。〕</font></font><font size=4px>而謀無所用，故作是書。其大略曰：「為政之術，先屏四患，</font><font size=4px color="#009090"><font size=4px>〔屏，必郢翻。〕</font></font><font size=4px>乃崇五政。偽亂俗，私壞法，放越軌，者敗制：</font><font size=4px color="#009090"><font size=4px>〔壞，音怪。敗，補邁翻。〕</font></font><font size=4px>四者不除，則政末由行矣，是謂四患。興農桑以養其生，審好惡以正其俗，</font><font size=4px color="#009090"><font size=4px>〔好，呼到翻。惡，烏路翻。〕</font></font><font size=4px>宣文教以章其化，立武備以秉其威，明賞罰以統其法，是謂五政。人不畏死，不可懼以罪；人不樂生，不可勸以善。故在上者，先豐民財以定其志，是謂養生。</font><font size=4px color="#009090"><font size=4px>〔此說，萬世不可易也。樂，音洛。〕</font></font><font size=4px>善惡要乎功罪，毀譽效於準驗，</font><font size=4px color="#009090"><font size=4px>〔書云：無稽之言勿聽。〕</font></font><font size=4px>聽言責事，舉名察實，無或詐偽以蕩眾心。</font><font size=4px color="#009090"><font size=4px>〔蕩，謂動之也。以詐偽動之，則人之心亦必動於詐偽，以應其上。〕</font></font><font size=4px>故俗無姦怪，民無淫風，是謂正俗。榮辱者，賞罰之精華也，故禮教榮辱以加君子，化其情也；桎梏鞭撲以加小人，化其形也。</font><font size=4px color="#009090"><font size=4px>〔桎，之日翻。梏，工沃翻。撲，普卜翻。〕</font></font><font size=4px>若教化之廢，推中人而墜於小人之域，</font><font size=4px color="#009090"><font size=4px>〔推，吐雷翻。〕</font></font><font size=4px>教化之行，引中人而納於君子之塗，是謂章化。在上者必有武備以戒不虞，安居則寄之內政，</font><font size=4px color="#009090"><font size=4px>〔國語：管仲相齊桓公，作內政以寄軍令。〕</font></font><font size=4px>有事則用之軍旅，是謂秉威。賞罰，政之柄也。人主不亡賞，非愛其財也，賞妄行，則善不勸矣；不妄罰，非矜其人也，罰妄行，則惡不懲矣。賞不勸，謂之止善，罰不懲，謂之縱惡。在上者能不止下為善，不縱下為惡，則國法立矣。是謂統法。四患既獨，</font><span class="h"><font size=4px>【章：甲十一行本「獨」作「蠲」；乙十一行本同；熊校同。】</font></font><font size=4px>五政又立，行之以誠，守之以固，簡而感，疏而不失，垂拱揖讓，而海內平矣。」</font><font size=4px color="#009090"><font size=4px>〔荀悅申鑒，其立論精切，關於國家興亡之大致，過於彧、攸；至於揣摩天下之勢，應敵設變，以制一時之勝，悅未必能也。曹操姦雄，親信彧、攸，而悅乃在天子左右。悅非比於彧、攸，而操不之忌，蓋知悅但能持論，其才必不能辦也。嗚呼！東都之季，荀淑以名德稱，而彧、攸以智略濟，荀悅蓋得其祖父之彷彿耳！其才不足以用世，其言僅見於此書。後之有天下國家者，尚論其世，深味其言，則知悅之忠於漢室，而有補於天下國家也。蠲，吉玄翻。〕</font></font><font size=4px>
</font><!--/HTMLBUILERPART0--><font size=4px>