<font size=4px>　　齊紀一</font><font size=4px color="#009090"><font size=4px>〔起屠維協洽（己未），盡昭陽大淵獻（癸亥），凡五年〕</font></font><font size=4px>

 　　</font><font size=4px color="#009090"><font size=4px>〔按蕭子顯齊書崔祖思傳：宋朝初議封太祖為梁公，祖思啟太祖曰：「讖書云；『金刀利刃齊刈之。』今宜稱齊，實應天命。」太祖從之，遂以齊建國。〕</font></font><font size=4px>

 　　太祖高皇帝</font><font size=4px color="#009090"><font size=4px>〔諱道成，姓蕭氏，字紹伯，小字鬬將。本居東海蘭陵縣中都鄉中都里，晉惠帝分東海為蘭陵郡，故為蘭陵郡人。高祖整過江，居晉陵武進縣之東城里。時寓居江左者皆僑置本土，加以南名，更為南蘭陵人。整生雋，雋生樂子，樂子生承子，承之生帝。〕</font></font><font size=4px>

 　　建元元年（己未、四七）九是年四月受禪，始改元建元。〕

 　　1春，正月，甲辰，以江州刺史蕭嶷為都督荊，湘等八州諸軍事荊州刺史，</font><font size=4px color="#009090"><font size=4px>〔嶷，魚力翻。〕</font></font><font size=4px>尚書太僕射王延之為江州刺史，安南長史蕭子良為督會稽等五郡諸軍事、會稽太守。</font><font size=4px color="#009090"><font size=4px>〔庄年已命蕭映、蕭晃分鎮兗、豫矣。嶷，道成次子也；子良，道成之孫也。江左之勢，莫重於上流，莫富於東土，故又分布子孫以居之。會，工外翻。守，式又翻。〕</font></font><font size=4px>

 　　初，沈攸之欲聚眾，開民相告，士民坐執役者甚眾；嶷至鎮，一百罷遣三千餘人。府州儀物，務存儉約，輕刑薄斂，</font><font size=4px color="#009090"><font size=4px>〔斂，力贍翻。〕</font></font><font size=4px>所部大悅。

 　　2辛亥，以竟陵世子賾為尚書僕射，進號中軍大將軍、開府儀同三司。</font><font size=4px color="#009090"><font size=4px>〔道成進爵竟陵郡公，故賾為竟陵世子。賾，七革翻。〕</font></font><font size=4px>

 　　3太傅道成以謝朏有重名，必欲引參佐命，以為左長史。嘗置酒與論魏、晉故事，因曰：「石苞不早勸晉文，死方慟哭，方之馮異，非知機也。」</font><font size=4px color="#009090"><font size=4px>〔晉文王薨，慟哭曰：「基業如此，而以人臣終乎！」馮匹勸漢光即尊位。道成言石苞不能早勸晉文為禪代之事，比之馮異勸漢光，苞非知機者也；欲以此言感動謝朏耳。朏，敷尾翻。〕</font></font><font size=4px>朏曰：「晉文世事魏室，必將身終，北面；借使魏依唐、虞故事，亦當三讓彌高。」</font><font size=4px color="#009090"><font size=4px>〔言三以天下讓，則節行彌高也。〕</font></font><font size=4px>道成不悅。甲寅，以朏為侍中，更以王儉為左長史。</font><font size=4px color="#009090"><font size=4px>〔更，工衡翻。〕</font></font><font size=4px>

 　　4丙辰，以給事黃門侍郎蕭長懋為雍州刺史。</font><font size=4px color="#009090"><font size=4px>〔長懋，道成嫡長孫也。〕</font></font><font size=4px>

 　　5二月，丙子，邵陵殤王友卒。

 　　6辛巳，魏太皇太后及魏主如代郡溫泉。

 　　8己亥，魏太皇太后及魏主如西宮。</font><font size=4px color="#009090"><font size=4px>〔西宮，魏太祖天賜元年所築。〕</font></font><font size=4px>

 　　9三月，癸卯朔，日有食之。

 　　10甲辰，以太傅為相國，總百揆，封十郡，為齊公，</font><font size=4px color="#009090"><font size=4px>〔時以青州之齊郡、徐州之梁郡、南徐州之蘭陵、魯郡、琅邪、東海、晉陵、義興、揚州之吳郡、會稽十郡封。〕</font></font><font size=4px>加九錫；其驃騎大將軍、揚州牧、南徐州刺史如故。</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>己</font><span class="h"><font size=4px>【章：甲十一行本「己」作「乙」；乙十一行本同；張校同。】</font></font><font size=4px>巳，詔齊國官爵禮儀，並倣天朝。</font><font size=4px color="#009090"><font size=4px>〔朝，直遙翻。〕</font></font><font size=4px>丙午，以世子賾領南豫州刺史。

 　　11楊運長去宣城郡還家，齊公遣人殺之。</font><font size=4px color="#009090"><font size=4px>〔楊運長守宣城，見上卷宋昇明元年。〕</font></font><font size=4px>淩源令潘智與運長厚善；</font><font size=4px color="#009090"><font size=4px>〔蕭子顯齊志：臨淮郡有淩縣。應邵曰：淩水出淩縣西南入淮。酈道元曰：淩水出淩縣，東流，逕其縣故城東，而東南流入淮。〕</font></font><font size=4px>臨川王綽，義慶之孫也，</font><font size=4px color="#009090"><font size=4px>〔義慶，長沙王第二子，襲道規封。〕</font></font><font size=4px>若招合內外，計多有從者。臺城內人常有此心，苦無人建意耳。」智即以告齊公。庚戌，誅綽兄弟及其黨與。

 　　12甲寅，齊公受策命，赦其境，內以石頭為世子宮，一如東宮。褚淵引何曾自魏司徒為晉丞相故事，求為齊官，齊公不許。以王儉為齊尚書右僕射，領吏部；儉時年二十八。

 　　夏，四月，壬申朔，進齊公爵為王，增封十郡。</font><font size=4px color="#009090"><font size=4px>〔時又增徐州之南梁、陳、穎川、陳留、南兗州之盱眙、山陽、秦、廣陵、海陵、南沛等十郡。〕</font></font><font size=4px>

 　　甲戌，武陵王贊卒，非疾也。</font><font size=4px color="#009090"><font size=4px>〔史言齊殺之。〕</font></font><font size=4px>

 　　丙戌，加齊王殊禮，進世子為太子。

 　　辛卯宋順帝下詔禪位子齊。壬辰，帝當臨軒，不肯，出逃于佛蓋之下，</font><font size=4px color="#009090"><font size=4px>〔自晉以來，宮中有佛屋，以嚴事佛像，上為寶蓋以覆之，宋帝逃於其下。〕</font></font><font size=4px>王敬則勒兵殿庭，以板輿入迎帝。太后懼，自帥閹人索得之， </font><font size=4px color="#009090"><font size=4px>〔帥，讀曰率。閹，衣廉翻。索，止客翻。〕</font></font><font size=4px>敬則啟譬令出，引令升車。帝收淚謂敬則曰：「欲見殺乎﹖」敬則曰：「出居別宮耳。官先取司馬家亦如此。」帝注而 彈指曰：「願後身世世勿復生天王家！」</font><font size=4px color="#009090"><font size=4px>〔復，扶又翻。〕</font></font><font size=4px>宮中皆哭。帝拍敬則手曰：「必無過慮，當餉輔國十萬錢。」</font><font size=4px color="#009090"><font size=4px>〔敬則時為輔國將軍。史言帝庸闇。〕</font></font><font size=4px>是日，百僚陪位。侍中謝朏在直，當解璽綬，陽為不知，曰：「有何公事﹖」傳詔云：「解璽綬授齊王。」</font><font size=4px color="#009090"><font size=4px>〔傳詔，屬中書舍中，出入宣傳詔旨。又考南史，郡府謂之傳教，天臺謂之傳詔。璽，斯氏翻。綬，音受。〕</font></font><font size=4px>朏曰：「齊自應有侍中。」乃引枕臥。傳詔懼，使朏稱疾，欲取兼人，</font><font size=4px color="#009090"><font size=4px>〔欲取兼付中者。〕</font></font><font size=4px>朏曰：「我無疾，何所道！」遂朝服步出東掖門，仍登車還宅。</font><font size=4px color="#009090"><font size=4px>〔朝，直遙翻。〕</font></font><font size=4px>乃以王儉為侍 中，解璽綬。禮畢，帝乘畫輪車，</font><font size=4px color="#009090"><font size=4px>〔畫輪車者，車輪施文畫也。晉志云：畫輪車，上開四望，綠油幢，朱絲絡，兩箱裏飾以金錦，黃金塗，五采。蕭子顯曰：漆畫輪 車，金塗校飾，如輦，微有減降。杜佑曰：晉制：駕車以采漆畫輪轂，上起四夾杖，左右開四望，綠油纁朱絲青交絡其上，形如輦，其下猶犢車。〕</font></font><font size=4px>出東掖門就東 邸。</font><font size=4px color="#009090"><font size=4px>〔掖，音亦。〕</font></font><font size=4px>問：「今日何不奏鼓吹﹖」左右莫有應者。右光祿大夫王琨，華之從父弟也，</font><font size=4px color="#009090"><font size=4px>〔王華早入宋公霸府，元嘉初輔政。吹，尺睡翻。從，才用翻；下同。〕</font></font><font size=4px>在晉世已為郎中，至是，攀車獺尾慟哭</font><font size=4px color="#009090"><font size=4px>〔獺毛可以辟塵，故懸之於車。〕</font></font><font size=4px>曰：「人以壽為歡，老臣以壽為戚，既不能先驅螻蟻，</font><font size=4px color="#009090"><font size=4px>〔謂不能早死也。〕</font></font><font size=4px>及復頻見此事！」鳴咽不自勝，</font><font size=4px color="#009090"><font size=4px>〔復，扶又翻。勝，音升。〕</font></font><font size=4px>百官雨泣。</font><font size=4px color="#009090"><font size=4px>〔言涕泣如雨也。宋永初元年受晉禪，歲在庚申；八主，六十年而亡。〕</font></font><font size=4px>

 　　司空兼太保褚淵等奉璽綬，帥百官詣齊宮勸進；</font><font size=4px color="#009090"><font size=4px>〔帥，讀曰率。〕</font></font><font size=4px>王辭讓未受。淵從弟前安成太守炤謂淵子賁曰：「司空今日何在﹖賁曰：「奉璽綬在齊大司馬門。」炤曰：不知汝家司空將一家物與一家，亦復何謂！」</font><font size=4px color="#009090"><font size=4px>〔炤，與照同，之笑翻。復，扶又翻；下乃復同。賁後辭爵廬墓，蓋深感炤之言也。〕</font></font><font size=4px>甲午，王即皇帝位于南郊。還宮，大赦，改元。奉宋順帝為汝陰王，優崇之禮，皆倣宋初。築宮丹楊，</font><font size=4px color="#009090"><font size=4px>〔丹楊，南史作「丹徒」。丹楊為是。齊史云：築宮於丹楊故縣。〕</font></font><font size=4px>置兵守衛之。宋神主遷汝陰廟，諸王皆降為公；自非宣力齊室，餘皆除國，獨置南康、華容、蓱鄉三國，以奉劉穆之、王弘、王無忌之後，</font><font size=4px color="#009090"><font size=4px>〔王弘之後不除國，王儉佐命耳。蓱，與萍同。萍鄉縣，吳寶鼎二年置。宋白曰。楚昭王渡江，獲萍實於此。今縣北有萍實里、楚王臺，因以名縣。〕</font></font><font size=4px>除國者凡二十人。二臺官僚，依任攝職，</font><font size=4px color="#009090"><font size=4px>〔二臺，謂宋臺、齊臺。〕</font></font><font size=4px>名號不同、員限盈長者，別更詳議。</font><font size=4px color="#009090"><font size=4px>〔長，直亮翻，多而有餘也。〕</font></font><font size=4px>

 　　以褚淵為司徒。賓客賀者滿座。褚炤歎曰：「　彥回少立名行，何意披猖至此！</font><font size=4px color="#009090"><font size=4px>〔披猖，言披靡而猖獗也。披，普皮翻。少，詩照翻。行，下孟翻。〕</font></font><font size=4px>門戶不幸，乃復有今日之拜。使彥叵作中書郎而死，不當為一名士邪！名德不昌，乃復有期頤之壽！」</font><font size=4px color="#009090"><font size=4px>〔曲禮曰：人生百年曰期頤。鄭註云：期，要也；頤，養也；不知衣服食味，孝子要盡養道而已。〕</font></font><font size=4px>淵固辭不拜。

 　　奉朝請河東裴顗上表，數帝過惡，掛冠徑去；帝怒，殺之。</font><font size=4px color="#009090"><font size=4px>〔奉朝請者，奉朝會請召而已，非有職任也。裴顗在宋朝既無職任，又無卓犖奇節，惟不食齊粟，遂得垂名青史。君子惡沒世而名不稱，正為此也。朝，直遙翻。顗，魚豈翻。數，所具翻。〕</font></font><font size=4px>太子賾請殺謝朏，帝曰：「殺之遂成其名，正應容之度外耳。」久之，因事廢于家。

 　　帝問為政於前撫軍行參軍沛國劉瓛，</font><font size=4px color="#009090"><font size=4px>〔瓛，胡官翻。〕</font></font><font size=4px>對曰：「政在孝經。凡宋氏以亡，陛下所以得者，皆是也。陛下若戒前車之失，加以寬厚，雖危可安；若循其覆轍，雖安必危矣。」帝歎曰：「儒者之言，可寶萬世！」

 　　13丙申，魏主如崞山。崞，音郭。〕

 　　14丁酉，以太子詹事張緒為中書飲，齊國左衛將軍陳顯達為中護軍，右衛將軍李安民為人領軍。緒，岱之兄子也。

 　　15戊戌，以荊州刺史嶷為尚書令、驃騎大將軍、開府儀同三司、揚州刺史，</font><font size=4px color="#009090"><font size=4px>〔嶷，魚力翻。驃，匹妙翻。騎，奇寄翻。〕</font></font><font size=4px>南兗州刺史映為荊州刺史。

 　　16帝命群臣各言得失。淮南、宣城二郡太守劉善明</font><font size=4px color="#009090"><font size=4px>〔江左僑立淮南郡於宣城郡界，故善明兼守二郡。〕</font></font><font size=4px>「請除宋氏大明、泰始以來諸苛政細制，以崇簡易。」</font><font size=4px color="#009090"><font size=4px>〔易，以豉翻。〕</font></font><font size=4px>又以為：「交州險遠，宋末政苛，遂至死叛，</font><font size=4px color="#009090"><font size=4px>〔宋明帝泰始四年，李長仁據交州而叛。〕</font></font><font size=4px>今大化創始，宜懷以恩德。且彼土所，出唯有珠寶，實非聖朝所須之急，</font><font size=4px color="#009090"><font size=4px>〔朝，直遙翻。〕</font></font><font size=4px>討伐之事，謂宜且停。」給事黃門郎清河崔祖思亦上言，以為：「人不學則不知道，</font><font size=4px color="#009090"><font size=4px>〔禮記學記之言。上，時掌翻。〕</font></font><font size=4px>此悖逆禍亂所由生也。</font><font size=4px color="#009090"><font size=4px>〔悖，蒲內翻，又蒲沒翻。〕</font></font><font size=4px>今無員之官，空受祿力，彫耗民財。無員之官，員外官也，也所謂限外之人是也。祿者，所食之祿；力者，所役之人。〕宜開文武二學，課臺、府、州、國限外之人各從所樂，依方習業。</font><font size=4px color="#009090"><font size=4px>〔漢書賈山傳：使皆務其方而高其節。註云：方，道也。樂，音洛。〕</font></font><font size=4px>若有廢惰著，遣還故郡，經藝優殊者，待以不次。又，今陛下雖躬履節儉，而群下猶安習侈靡。宜褒進朝士之約素清脩者，</font><font size=4px color="#009090"><font size=4px>〔朝，直遙翻。〕</font></font><font size=4px>貶退其驕奢荒淫者，則風俗可移矣。」宋元嘉之世，凡事皆責成郡縣。世祖徵求急速，以郡縣遲緩，始遣臺使督之。</font><font size=4px color="#009090"><font size=4px>〔使，疏史翻；下同。〕</font></font><font size=4px>自是使者所在旁午，競作威福，營私納販，公私勞擾。會稽太守聞喜公子良上表極陳其弊，</font><font size=4px color="#009090"><font size=4px>〔會，工外翻﹖〕</font></font><font size=4px>以為：「臺有求須，但明下詔敕，為之期會，則人思自竭；若有稽遲，自依糾坐之科。今雖臺使盈湊，會取正屬所辦，</font><font size=4px color="#009090"><font size=4px>〔謂使者雖多，亦當取辦於所屬也。〕</font></font><font size=4px>徒相疑憤，反更淹懈，宜悉停臺使。」</font><font size=4px color="#009090"><font size=4px>〔懈，居隘翻。〕</font></font><font size=4px>員外散騎郎劉思效上言：</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>宋自大明以來，漸見凋弊，徵賦有加而天府尤貧。</font><font size=4px color="#009090"><font size=4px>〔天，庥謂天子之府藏也。〕</font></font><font size=4px>小民嗷嗷，殆無生意；而貴族富室，以侈麗相高，乃至山澤之民，不敢采食其水草。陛下宜一新王度，</font><font size=4px color="#009090"><font size=4px>〔王度，王法也。〕</font></font><font size=4px>革正其失。」上皆加褒賞，或以表付外，使有司詳擇所宜，奏行之。己亥，詔：「二宮諸王，悉不得營立屯邸，封略山湖。」</font><font size=4px color="#009090"><font size=4px>〔二宮，謂上宮及東宮。上宮，諸王皇子也；東宮，諸王皇孫也。杜預曰：不以道取曰略。又曰：略，封界也。〕</font></font><font size=4px>

 　　17魏主還平城。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　18魏秦州刺史尉洛侯、雍州刺史宜都王目辰、長安鎮將陳提等皆坐貪殘不法，洛侯、目辰伏誅、提徙邊。尉，紆勿翻。雍，於用翻。將，即亮翻。〕

 　　又詔以候官千數，</font><font size=4px color="#009090"><font size=4px>〔魏太祖置候官，以伺察內外。〕</font></font><font size=4px>重罪受賕不列，輕罪吹毛發舉，</font><font size=4px color="#009090"><font size=4px>〔言吹毛求疵也。〕</font></font><font size=4px>宜悉罷之。」更置謹直者數百人，使防邏街術，</font><font size=4px color="#009090"><font size=4px>〔更，工衡翻。邏，郎佐翻。術，讀曰遂，引食聿翻。說文曰：術，邑中道。〕</font></font><font size=4px>執喧鬬者而已。自是吏民始得安業。

 　　19自泰始以來，內外多虞，將帥各募部曲，屯聚建康。</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>李安民上表，以為「自非淮北常備外，餘軍悉皆輸遣；</font><font size=4px color="#009090"><font size=4px>〔輸，送也。〕</font></font><font size=4px>若親近宜立隨身者，聽限人數。」上從之；五月，辛亥，詔斷眾募。</font><font size=4px color="#009090"><font size=4px>〔斷，丁管翻。〕</font></font><font size=4px>

 　　20壬子，上賞佐命之功，褚淵、王儉等進，爵，增戶各有差。</font><font size=4px color="#009090"><font size=4px>〔考異曰：南史崔祖思傳曰：「帝將加九錫，內外皆贊成之。祖思獨曰：『公以仁恕匡社稷，執股肱之義。君子愛人以德，不宜如此。』帝聞而非之曰：『祖甸遠同荀令，豈孤所望也。』由此不復處任職，而禮貌甚重。垣崇祖受密旨，參訪朝臣。光祿大夫垣閎曰：『身受宋氏厚恩，復蒙明公眷接；進不敢同，退不敢異。』冠軍將軍崔文仲與崇祖意同。及帝受禪，閎存故爵，文仲、崇祖皆封侯，祖思加官而已。」按宋朝初議薱帝為梁公，祖思啟高帝曰：「讖云：『金刀利刃齊刈之。』今宜稱齊，實應天命。』從之。然則祖思安得盡誠節於宋！今刪之。〕</font></font><font size=4px>處士何點謂人曰：</font><font size=4px color="#009090"><font size=4px>〔處，昌呂翻。〕</font></font><font size=4px>「我作齊書已竟，贊云：『淵既世族，儉亦國華；不賴舅氏，遑恤國家！』點，尚之孫也。</font><font size=4px color="#009090"><font size=4px>〔何尚之仕宋，貴顯於太祖、世祖之時。〕</font></font><font size=4px>淵母宋始安公主，繼母吳郡公主；又尚巴西公主。儉母武康主；又尚陽羨公主。故點云然。

 　　21己未，或走馬過汝陰王之門，衛士恐。有為亂者奔入殺王，而以疾聞，上不罪而賞之。辛酉，殺宋宗室陰安公燮等，無少長皆死。前豫州刺史劉澄之，遵考之子也，</font><font size=4px color="#009090"><font size=4px>〔少，詩照翻。長，知兩翻。劉遵考見一百二十八卷孝武孝建二年，〕</font></font><font size=4px>與褚淵善，淵為之固請</font><font size=4px color="#009090"><font size=4px>〔為，于偽翻。〕</font></font><font size=4px>曰：「澄之兄弟不武，月於劉宗又疏。」故遵弟思考，有子李連，亂蜀。〕

 　　22丙寅，逭尊皇考曰宣皇帝，笪妣陳氏曰孝皇后。</font><font size=4px color="#009090"><font size=4px>〔考異曰：南史在四月甲午，今從齊書。〕</font></font><font size=4px>

 　　23丁卯，封皇子鈞為衡陽王。

 　　24上謂兗州刺史垣崇祖曰：「吾新得天下，索虜必以納劉昶為辭，侵犯邊鄙。</font><font size=4px color="#009090"><font size=4px>〔南謂北為索虜，以魏本索頭種也。索，昔各翻。〕</font></font><font size=4px>壽陽當虜之衝，非卿無以制此虜也。」乃徙崇祖為豫州刺史。

 　　25六月，丙子，</font><span class="h"><font size=4px>【嚴：「子」改「申」】</font></font><font size=4px>誅游擊將軍姚道和，以其貳於沈攸之也。</font><font size=4px color="#009090"><font size=4px>〔事見上卷宋順帝昇明之元年也。〕</font></font><font size=4px>

 　　26甲子，立王太子賾為皇太子；皇子嶷為豫章王，映為臨川王，晃為長沙王，曄為武陵王，暠為安成王，鏘為鄱陽王，鑠為桂陽王，鑑為廣陵王；</font><font size=4px color="#009090"><font size=4px>〔曄，筠輒翻。暠，古老翻。鏘，于羊翻。鑠，書藥翻。〕</font></font><font size=4px>皇孫長懋為南郡王。

 　　27乙酉，葬宋順帝于遂寧陵。

 　　28帝以建康居民舛雜，多姦盜，欲立符伍以相檢括，右僕射王儉諫曰：「京師之地，四方輻湊，必也持符，於事既煩，理成不曠；謝安所謂『不爾何以為京師』也。」乃止。

 　　29初，交州刺史李長仁卒，從弟叔獻代領州事，以號令未行，遣使求刺史於宋。</font><font size=4px color="#009090"><font size=4px>〔從，才用翻。使，疏吏翻。〕</font></font><font size=4px>未以南海太守沈煥為交州刺史，以叔獻為煥寧遠司馬、武平，新昌二郡太守。</font><font size=4px color="#009090"><font size=4px>〔吳孫暼建衡三年，討扶嚴夷，以其地置武平郡；是年，又分交趾立新興郡，晉武帝泰康三年，更名新昌；皆屬交州。隋廢武平郡為隆平縣，廢新昌郡為嘉寧縣，並屬交趾郡。唐改隆平為太平，仍屬交趾，以嘉寧縣為峰州。〕</font></font><font size=4px>叔獻既得朝命，</font><font size=4px color="#009090"><font size=4px>〔朝，直遙翻。〕</font></font><font size=4px>人情服從，遂發兵守險，不納煥。煥停鬱林，病卒。

 　　秋，七月，丁未，詔曰：「交趾、比景獨隔書朔，</font><font size=4px color="#009090"><font size=4px>〔言其拒命不受正朔也。古者，天子常以季冬頒來歲十二月之朔于諸侯，諸侯受而藏之祖廟，至月朔則以特羊告廟，請而行之。〕</font></font><font size=4px>斯乃前運方季，因迷遂往。宜曲赦交州，即以叔獻為刺史，撫安南土。」

 　　30魏葭蘆鎮主楊廣香請降，</font><font size=4px color="#009090"><font size=4px>〔降，戶江翻。〕</font></font><font size=4px>丙辰，以廣香為沙州刺史。</font><font size=4px color="#009090"><font size=4px>〔以輿地記參考，此沙州當置於唐利州景谷縣界。〕</font></font><font size=4px>

 　　31八月，乙亥，魏主如方山；</font><font size=4px color="#009090"><font size=4px>〔方山在平城北如渾水上，魏主與馮太后將營壽陵於此，故數至其地。〕</font></font><font size=4px>丁丑，還宮。

 　　32上聞魏將入寇，九月，乙巳，以豫章王嶷為荊、湘二州刺史，都督如故；</font><font size=4px color="#009090"><font size=4px>〔是年春正月，以嶷刺荊州，都督八州，今兼刺湘州。〕</font></font><font size=4px>以臨川王映為揚州刺史。

 　　丙午，以司空褚淵領尚書令。

 　　34壬子，魏以侍人、司徒、東陽王丕為太尉，侍中、尚書右僕射陳建為司徒，侍中、尚書代人苟頹為司空。</font><font size=4px color="#009090"><font size=4px>〔魏書官氏志：神元時，餘部內入諸姓有若干氏，後改為苟氏。〕</font></font><font size=4px>

 　　36庚申，魏隴西宣王源賀卒。

 　　37冬，十月，己巳朔，魏大赦。

 　　38癸未，</font><span class="h"><font size=4px>【嚴：「癸未」改「辛巳」。】</font></font><font size=4px>汝陰太妃王氏卒，</font><font size=4px color="#009090"><font size=4px>〔即宋明帝王皇后也。順帝禪位，封汝陰王，太后降為太妃。〕</font></font><font size=4px>諡曰宋恭皇后。

 　　39初，晉壽民李烏奴與白水氐楊成等寇梁州，</font><font size=4px color="#009090"><font size=4px>〔水經註：白水西北出臨洮縣東南西傾山，水色白濁，東南入陰平界。氐居水上者號白水氐。〕</font></font><font size=4px>梁州刺史范柏年說降烏奴，擊成，破之。</font><font size=4px color="#009090"><font size=4px>〔說，輸芮翻。降，戶江翻。〕</font></font><font size=4px>及沈攸之事起，</font><font size=4px color="#009090"><font size=4px>〔見上卷宋順帝昇明元年。〕</font></font><font size=4px>柏年遣兵出魏興，聲云入援，實候望形勢。事平，朝廷遣王玄邈代之。詔柏年與烏奴俱下，烏奴勸柏年不受代；柏年計未決，玄邈已至，柏年乃留烏奴於漢中，還至魏興，盤桓不進。左衛率豫章胡諧之嘗就柏年求馬，柏年曰：「馬非狗也，安能應無已之求！」待使者甚薄；使者還，語諧之曰：「柏年云：『胡諧之可物狗！所求厭！』」</font><font size=4px color="#009090"><font size=4px>〔語，牛倨翻。厭，於鹽翻。〕</font></font><font size=4px>諧之恨之，譖於上曰：「柏年恃險聚眾，欲專據一州。」上使雍州刺史南郡王長懋誘柏年，啟為府長史。</font><font size=4px color="#009090"><font size=4px>〔雍，於用翻。誘，音酉。〕</font></font><font size=4px>柏年至襄陽，上欲不問，諧之曰：「見虎格得，而縱上山乎﹖」格，捕也，鬬也。〕甲午，賜柏年死。李烏奴叛入氐，依楊文弘，引氐兵千餘人寇梁州，陷白馬戍。</font><font size=4px color="#009090"><font size=4px>〔白馬戍在沔水北，即陽平關也。〕</font></font><font size=4px>王玄邈使人詐降誘烏奴，</font><font size=4px color="#009090"><font size=4px>〔降，戶江翻。〕</font></font><font size=4px>烏奴輕兵襲州城，玄邈伏兵邀擊，大破之，烏奴挺身復走入氐。

 　　初，玄邈為青州刺史，</font><font size=4px color="#009090"><font size=4px>〔宋泰始初，玄邈據盤陽以拒魏，因用為青州刺史。〕</font></font><font size=4px>上在淮陰，為未太宗所疑，</font><font size=4px color="#009090"><font size=4px>〔事見一百三十二卷泰始六年。〕</font></font><font size=4px>欲北附魏。遣書結玄邈。玄邈長史清河房叔安曰：「將軍居方州之重，無故舉忠孝而棄之，三齊之士，寧蹈東海而死耳，</font><font size=4px color="#009090"><font size=4px>〔自項羽分立諸侯王，分齊地為三王，後遂稱齊地為三齊，猶關中稱二秦也。〕</font></font><font size=4px>不敢隨將軍也。」玄邈乃不答上書。</font><font size=4px color="#009090"><font size=4px>〔考異曰：南史云：「仍遣叔安奉表詣闕告之，帝於路執之，并求玄邈表。叔安曰：『王將軍表上天子，不上將軍。且僕之所言，利國家不利將軍，無所應問。』荀伯玉勸帝殺之，帝曰：『物各為主，無所責也。』按太祖時為邊將，若執叔安，又不殺，便應不復為宋臣。齊書無此事，今不取。〕</font></font><font size=4px>及罷州還，至淮陰，嚴軍直過；至建康，啟太宗，稱上有異志。及上為驃，</font><font size=4px color="#009090"><font size=4px>〔蒼梧既弒，上進驃騎大將軍。〕</font></font><font size=4px>引為司馬，玄邈甚懼，而上待之如初。及破烏奴，上曰：玄邈果不負吾意遇也。」叔安為寧蜀太守，</font><font size=4px color="#009090"><font size=4px>〔宋永初中，分廣漢為寧蜀郡。〕</font></font><font size=4px>上賞其忠正，欲用為梁州，會病卒。

 　　40十一月，辛亥，立皇太子妃裴氏。

 　　41癸丑，魏遣假梁郡王嘉督二將出淮陰，隴西公琛督三將出廣陵，河東公薛虎子督三將出壽陽，奉丹楊王劉昶入寇；景和之初，昶奔魏。將，即亮翻；下同。〕許昶以克復舊業，世胙江南，稱藩于魏。</font><font size=4px color="#009090"><font size=4px>〔建置社稷曰胙，又，守社稷曰胙。〕</font></font><font size=4px>蠻酋桓誕請為前驅，</font><font size=4px color="#009090"><font size=4px>〔宋明泰豫元年，誕降魏。酋，慈由翻。〕</font></font><font size=4px>以誕為南征西道大都督。義陽民謝天蓋自稱司州刺史，欲以州附魏，魏樂陵鎮將韋珍引兵渡淮應接。</font><font size=4px color="#009090"><font size=4px>〔魏置樂陵鎮於比陽，在今唐州界。〕</font></font><font size=4px>豫章王嶷遣中兵參軍蕭惠朗將二千人助司州刺史蕭景先討天蓋，韋珍略七千餘戶而去。</font><font size=4px color="#009090"><font size=4px>〔考異曰：齊蕭景先傳云：「天蓋與虜相構扇，景先言於督府。豫章王遣惠朗助景先討天蓋黨 與。虜尋遣偽南部尚書類跋屯汝南，洛州刺史昌黎王馮沙屯清丘，景先嚴備待敵。　虜退。」魏韋珍傳云：「天蓋自署司州刺史，規以內附。事泄，為道成將崔慧景所攻圍，詔珍帥在鎮士馬渡淮援接。時道成聞珍將至，遣將荀元賓據淮，逆拒珍，珍腹背奮擊，破之。天蓋尋為左右所殺，降於慧景。珍乘勝馳進，又破慧，景擁降民七千餘戶內徙，表置城陽、剛陵、義陽三郡以處之。」按魏將無類跋、馮莎，而慧景亦非討天蓋之將。蓋時二國之史，各出傳聞，互有訛謬。今約取二史大概而用之。〕</font></font><font size=4px>景先，上之從子也。</font><font size=4px color="#009090"><font size=4px>〔從，才用翻。〕</font></font><font size=4px>南兗州刺史王敬則聞魏將濟淮，委鎮還建康，士民驚散，既而魏竟不至。上以其功臣，不問。

 　　上之輔宋也，遣驍騎將軍王洪範使柔然，約與共攻魏。洪範自蜀出吐谷渾歷西域乃得達。驍，堅堯翻。騎，奇寄翻；下同。使疏吏翻。吐，從暾入聲。谷，音浴。考異曰：齊書作「王洪軌」。今從齊紀。至是，柔然十餘甲騎寇魏，至塞上而還，。</font><font size=4px color="#009090"><font size=4px>〔還，從宣翻，下如字。〕</font></font><font size=4px>

 　　42是歲，魏詔中書監亮允議定律令。允雖篤老，而志識王衰。詔以允家貧養薄，令樂部絲竹十人五日一詣允以娛其志，朝晡給膳，朔望致牛酒，月給衣綿絹；入見刖備几杖，問以政治。</font><font size=4px color="#009090"><font size=4px>〔晡，奔謨翻。見，賢遍翻。治，直吏翻。〕</font></font><font size=4px>

 　　43契丹莫賀弗勿干帥部落萬餘口入附于魏，居白狼水東。</font><font size=4px color="#009090"><font size=4px>〔契丹酋帥曰莫賀弗。隋書　曰：契丹與庫莫奚皆東胡種，為慕容氏所破，竄於松漠之間。是時為高麗所侵，求內附于魏。水經註：白狼水出右北平白狼縣東南，北流，逕龍城西南，又東南流，至遼東房縣入于遼水。初學記：狼河附黃龍城東北下，即白狼水。契，欺訖翻，又音喫。帥，讀曰率。〕</font></font><font size=4px>

 　　二年（庚申、四八０）

 　　1春，正月，戊戌朔，大赦。

 　　2以司空褚淵為司徒，尚書右僕射王儉為左僕射；淵不受。</font><font size=4px color="#009090"><font size=4px>〔考異曰：齊書，「建元二年正月，以淵為司徒。十二月戊戌，以淵為司徒。四年六月癸卯，以司徒褚淵為司空。八月癸卯，司徒褚淵薨。」淵傳：「三年為司徒，又固讓。四年寢疾遜位，改授司空。及薨，詔曰：『司徒奄至薨逝。』蓋二年正月辭，十二月受耳。紀、傳前後各不相顧。〕</font></font><font size=4px>

 　　辛丑，上祀南郊。

 　　4魏隴西公琛等攻拔馬頭，戍殺太守劉從。</font><font size=4px color="#009090"><font size=4px>〔琛，丑林翻。〕</font></font><font size=4px>乙卯，詔內外纂嚴，發兵拒魏，徵南郡王長懋為中軍將軍，鎮石頭。

 　　5魏廣川莊王略卒。

 　　6魏師攻鍾離，徐州刺史崔文仲擊破之。文仲遣軍主崔孝伯渡淮，攻魏茌眉戍主龍得侯等，殺之。</font><font size=4px color="#009090"><font size=4px>〔茌，仕疑翻。孫愐曰：龍，姓也。考異曰：齊紀作「龍渴侯」。今從齊書。〕</font></font><font size=4px>文仲，祖思之族人也。

 　　群蠻依組山谷，連帶華、湘、雍、郢、司五州之境，</font><font size=4px color="#009090"><font size=4px>〔雍，於用翻。〕</font></font><font size=4px>聞魏師入寇，□</font><span class="h"><font size=4px>【章：甲十一行本空格作「官」字；乙十一行本同；孔本同。】</font></font><font size=4px>盡發民丁，南襄城蠻秦遠乘虛寇潼陽，殺縣令。</font><font size=4px color="#009090"><font size=4px>〔蕭子顯齊志，寧蠻府領郡有南襄城、東襄城、北襄城、中襄城郡，蓋因群蠻部落分署為郡也。五代志：淮安郡慈丘縣有後魏襄城郡。沈宋志，汶陽郡領潼陽、沮陽、高安三縣，蓋皆宋初置也。水經註曰：東汶陽郡沮陽縣，沮水出其西北，東南逕汶陽郡北，即高安縣界，郡治錫城縣，故新城郡之下邑。義熙初，分新城立郡，其地當在臨沮縣西。蕭子顯曰：桓溫以臨沮西界，水陵紆險，道帶蠻、蜑，田土肥美，立為汶陽郡以處流民。〕</font></font><font size=4px>司州蠻引魏兵寇平昌，平昌戍主苟元賓擊破之。北上黃蠻文勉德寇汶陽，</font><font size=4px color="#009090"><font size=4px>〔考異曰：齊紀作「文施德」。今從齊書。〕</font></font><font size=4px>汶陽太守戴元賓</font><span class="h"><font size=4px>【嚴：「賓」改「孫」。】</font></font><font size=4px>棄城奔江陵；</font><font size=4px color="#009090"><font size=4px>〔晉武帝平吳，割中廬之南鄉、臨沮之北鄉，立上黃縣，治軨鄉，屬襄陽郡，晉安帝分屬長寧郡。宋明帝以名與文帝陵同，改為永寧郡。五代志：竟陵郡章山縣，西魏置上黃郡。今荊門長林縣，即古之長寧縣，有章山。九域志曰：山即禹貢所謂內方也。宋白曰：上黃縣，隋改南漳縣。〕</font></font><font size=4px>豫章王嶷遣中兵參軍劉伾緒將千人討之，至當陽，</font><font size=4px color="#009090"><font size=4px>〔章懷太子賢曰:當陽縣西北即臨沮故城。將，即亮翻；下同。〕</font></font><font size=4px>勉德請降，秦遠遁去。</font><font size=4px color="#009090"><font size=4px>〔降，戶江翻。〕</font></font><font size=4px>

 　　魏將薛道標引兵趣壽陽，上使齊郡太守劉懷慰作冠軍將軍薛淵書以招道標；</font><font size=4px color="#009090"><font size=4px>〔趣，七喻翻。冠，古玩翻。〕</font></font><font size=4px>魏人聞之，召道標還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>使梁郡王嘉代之。懷慰，乘民之子也。</font><font size=4px color="#009090"><font size=4px>〔劉乘民見一百三十一卷宋明帝泰始二年。〕</font></font><font size=4px>二月，丁卯朔，嘉與劉昶寇壽陽。將戰，昶四向拜將士，流涕縱橫，</font><font size=4px color="#009090"><font size=4px>〔縱，子容翻。〕</font></font><font size=4px>曰：「願同戮力，以雪讎恥！」

 　　魏步騎號二十萬</font><font size=4px color="#009090"><font size=4px>〔騎，奇寄翻。〕</font></font><font size=4px>豫州刺史垣崇祖集文武議之，欲治外城，堰肥水以自固。皆曰：「昔佛貍入寇，</font><font size=4px color="#009090"><font size=4px>〔見一百二十五卷宋文帝元嘉二十七年。治，直之翻。佛，音弼。〕</font></font><font size=4px>南平王士卒完盛，收倍於今，猶以郭大難守，退保內城。且自有肥水，未嘗堰也，恐勞而無益。」崇祖曰：「若棄外城，虜必據之，外脩樓櫓，內築長圍，則坐成擒矣。守郭築堰，是吾不諫之策也。」</font><font size=4px color="#009090"><font size=4px>〔言策已先定，足以制腋，不為人所諫止。〕</font></font><font size=4px>乃於城西北堰肥水，</font><font size=4px color="#009090"><font size=4px>〔據水經：肥水自黎漿亭北流，過壽春城東。此立堰於西北者，西北，虜衝也；又因上流之勢可決以灌虜。今安豐軍有小史埭，即崇祖決堰處。〕</font></font><font size=4px>堰北築小城，周為深塹，</font><font size=4px color="#009090"><font size=4px>〔塹，七豔翻。〕</font></font><font size=4px>使數千人守之，曰：「虜見城小，以為一舉可取，必悉力攻之，以謀跛堰；吾縱水衝之，皆為流尸矣。」魏人果蟻附攻小城，崇祖著白紗帽，肩輿上城。</font><font size=4px color="#009090"><font size=4px>〔著，則略翻。上，時掌翻。〕</font></font><font size=4px>晡時，決堰下水；魏攻城之眾漂墜塹中，人馬溺死以千數。</font><font size=4px color="#009090"><font size=4px>〔溺，奴狄翻。〕</font></font><font size=4px>魏師退走。

 　　7謝天蓋部曲殺天蓋以降。</font><font size=4px color="#009090"><font size=4px>〔降，戶江翻。〕</font></font><font size=4px>

 　　8宋自孝建以來，政綱弛紊，簿籍訛謬。上詔黃門郎會稽虞玩之等更加檢定，曰：「黃籍，民之大紀，國之治端。</font><font size=4px color="#009090"><font size=4px>〔杜佑曰：黃籍者，戶口版籍也。會，工外翻。治，直吏翻；下求治同。〕</font></font><font size=4px>自頃巧偽日甚，何以釐革﹖」玩之上表，以為：「元嘉中，故光祿大夫傅隆年出七十，猶手自書籍，躬加隱校。</font><font size=4px color="#009090"><font size=4px>〔隱者，痛覈其實也。〕</font></font><font size=4px>今欲求治取正，必在勤明令長。</font><font size=4px color="#009090"><font size=4px>〔長，知兩翻。〕</font></font><font size=4px>愚謂宜以元嘉二十七年籍為正，更立明科，一聽首悔；</font><font size=4px color="#009090"><font size=4px>〔首，式又翻〕</font></font><font size=4px>迷而不返，依制必戮；若有虛昧，州縣同科。」上從之。

 　　9上以群蠻數為叛亂，</font><font size=4px color="#009090"><font size=4px>〔數，所角翻。〕</font></font><font size=4px>分荊、益置巴州以鎮之。壬申，以三巴校尉明慧昭為巴州刺史，領巴東太守。</font><font size=4px color="#009090"><font size=4px>〔宋明帝泰始二年，以三峽險隘，山蠻寇賊，議立三巴校尉以鎮之，尋省，順帝昇明二年復置。校，戶教翻〕</font></font><font size=4px>是時，齊之境內，有州二十三，郡三百九十，縣千四百八十五。</font><font size=4px color="#009090"><font size=4px>〔州，二十三，揚、南徐、豫、南豫、南兗、北兗、北徐、青、冀、廣、交、越、荊、巴、郢、司、雍、湘、梁、秦、益、寧也。郡三百九十，有寄治者，有新置者，有俚郡、獠郡、荒郡、左郡、無屬縣者，有或荒無民戶者。郡縣之建置雖多，而名存車亡，境土蹙於宋大明之時矣。〕</font></font><font size=4px>

 　　乙酉，崔文仲遣軍主陳靖拔魏竹邑，殺戍主白仲都；崔叔延破魏睢陵，殺淮陽太守梁惡。竹邑，漢沛郡之竹縣也，後漢、晉曰竹邑，後廢，魏蓋於故地置戍也。賢曰：竹故城在今徐州符離縣。睢陵，漢縣，屬臨淮，後漢，晉屬下邳，宋孝武大明元年，度屬濟陰，時入魏，置淮陽郡。〕

 　　10三月，丁酉朔，以侍中西昌侯鸞為郢州刺史。鸞，帝兄安王道生之子也；早孤，為帝所艱，恩過諸子。</font><font size=4px color="#009090"><font size=4px>〔為後鸞奪國殺帝子孫張本。〕</font></font><font size=4px>

 　　11魏劉昶以雨水方降，表請還師，魏人許之；丙午，遣車騎大將軍馮熙將兵迎之。</font><font size=4px color="#009090"><font size=4px>〔騎，奇寄翻。將，即亮翻。〕</font></font><font size=4px>

 　　12夏，四月，辛巳，魏主如白登山；五月，丙申苜，如火山；</font><font size=4px color="#009090"><font size=4px>〔杜佑曰：雲州治雲中縣，縣界有白登山、白登臺。水經註曰：白登南有武周川，川東南有火山，山上有火井，南北六十七步，廣減尺許，源深不見底，炎勢上升，當若微雷發響，以草爨之，則煙騰火發。〕</font></font><font size=4px>壬寅，還平城。

 　　13自晉以來，建康宮之外城唯設竹籬，而有六門。會有發白虎樽者，</font><font size=4px color="#009090"><font size=4px>〔晉志：正旦元會，設白虎樽於殿庭，樽蓋上施白獸，若有能獻直言者，則發此樽飲酒。按禮，白獸樽乃杜舉之遺式；為白獸蓋是後代所為，示忌憚也。白獸，即白虎，晉書避唐諱改曰獸。〕</font></font><font size=4px>言「白門三重關，竹籬穿不完。」</font><font size=4px color="#009090"><font size=4px>〔重，直龍翻。〕</font></font><font size=4px>上感其言，命改立都牆。

 　　14李烏奴數乘間出寇梁州，</font><font size=4px color="#009090"><font size=4px>〔數，所角翻。間，古莧翻。〕</font></font><font size=4px>豫章王嶷遣中兵參軍王圖南將益州兵從劍閣掩擊之；梁、南秦二州刺史崔慧景發梁州兵屯白馬，與圖南覆背擊烏奴，</font><font size=4px color="#009090"><font size=4px>〔嶷，魚力翻。將，即亮翻。「覆」當作「腹」。〕</font></font><font size=4px>大破之，烏奴走保武興。</font><font size=4px color="#009090"><font size=4px>〔考異曰：魏書帝紀：「八月，慧景寇武興。」今從慧景傳。〕</font></font><font size=4px>慧景，祖思之族人也。

 　　15秋，七月，辛亥，魏主如火山。

 　　16戊午，皇太子穆妃裴氏卒。</font><font size=4px color="#009090"><font size=4px>〔妃卒，諡日穆〕</font></font><font size=4px>

 　　17詔南郡王長懋移鎮西州。

 　　18角成戍主舉城降魏；</font><font size=4px color="#009090"><font size=4px>〔角城註見下年。降，戶江翻。〕</font></font><font size=4px>秋，八月，丁酉，魏遣徐州刺史梁郡王嘉迎之。又遣平南將軍郎大檀等三將出朐城，</font><font size=4px color="#009090"><font size=4px>〔魏收志：琅邪朐縣有朐城。朐，音劬。〕</font></font><font size=4px>將軍白吐頭等二將出海西，</font><font size=4px color="#009090"><font size=4px>〔海西，即漢海西縣地也。宋明帝失淮北，僑立青州於贛榆縣。泰始七年，割贛榆置鬱縣，立海西郡，齊明帝以為東海郡，東魏武定七年，改海西郡；又分襄賁置海西縣。〕</font></font><font size=4px>將軍元泰等二將出連口，</font><font size=4px color="#009090"><font size=4px>〔連口，漣水入淮之口也，時在襄賁縣界。隋改襄賁縣為漣水縣。杜佑曰：楚州漣水縣有連口渡。應劭曰；賁，音肥。〕</font></font><font size=4px>將軍封延等三將出角城，鎮南將軍賀羅出下蔡，</font><font size=4px color="#009090"><font size=4px>〔據班志，下蔡，春秋之州來國也，為楚所滅。後吳取之，至夫差，遷蔡昭侯于此。後四世侯齊竟為楚所滅，故曰下蔡。漢為縣，屬沛郡，後省。東魏武定六年，以梁黃城戍為下蔡郡，隋為縣，屬汝陰郡。以下垣崇祖徙下蔡戍考之，則此戍置於淮水之西。五代時，周世宗徙壽春治下蔡，即其地。〕</font></font><font size=4px>同入寇。

 　　19甲辰，魏主如方山；戊申，遊武州山石窟寺。</font><font size=4px color="#009090"><font size=4px>〔水經註曰：武周川水東南流，水側有石祇洹舍并諸窟室，比丘尼所居也。其水又東轉靈巖南，鑿石開山，因巖結構，真容巨壯，法世所稀。據道元之言，浮屠氏巨麗處也。〕</font></font><font size=4px>庚戌，還平城。

 　　20崔慧景遣長史裴叔保攻李烏奴於武興，為氐王楊文弘所敗。</font><font size=4px color="#009090"><font size=4px>〔敗，補邁翻。〕</font></font><font size=4px>

 　　21九月，甲午朔，日有食之。

 　　22丙午，柔然遣使來聘。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　23汝南太守常元真、龍驤將軍胡青苟降於魏。</font><font size=4px color="#009090"><font size=4px>〔驤，思將翻。降，戶江翻。〕</font></font><font size=4px>

 　　24閏月，辛巳，遣領軍李安民循行清、泗諸戍以備魏，</font><font size=4px color="#009090"><font size=4px>〔行，下孟翻。〕</font></font><font size=4px>

 　　25魏梁邵王嘉帥眾十萬圍朐山，</font><font size=4px color="#009090"><font size=4px>〔帥，讀曰率。〕</font></font><font size=4px>朐山戍主玄元嬰城固守，</font><font size=4px color="#009090"><font size=4px>〔孫愐：玄，姓也。〕</font></font><font size=4px>青、冀二州刺史范陽盧紹之遣子奐將兵助之。</font><font size=4px color="#009090"><font size=4px>〔帥，讀曰率；下同。〕</font></font><font size=4px>庚寅，元度大破魏師。臺遣軍主崔靈建等將萬餘人自淮入海，夜至，各舉兩炬；魏師望見，遁去。

 　　26冬，十月，王儉固請解選職，許之；加儉侍中，以太子詹事何戢領選。</font><font size=4px color="#009090"><font size=4px>〔選，須絹翻。戢，阻立翻，又疾立翻。〕</font></font><font size=4px>上以戢資重，欲加常侍，褚淵曰：聖旨每以蟬冕不宜過多。臣與王儉既已左珥，若復加戢，則八座遂有三貂；</font><font size=4px color="#009090"><font size=4px>〔自漢以來，侍人、常侍皆右貂，令、僕與列曹尚書為八座。據戢傳：帝為領軍，戢為司徒左長史，相與來往，數與歡讌；戢蓋龍潛之舊也。復，扶又翻。〕</font></font><font size=4px>若帖以驍、游，亦為不少。」</font><font size=4px color="#009090"><font size=4px>〔沈約曰：驍騎將軍、游擊將軍，並漢雜號將軍也，魏置為中軍。及晉，以領護、左，右衛、驍、游為六軍。不少者，謂其取數已多也。少，詩沼翻。〕</font></font><font size=4px>乃以戢為吏部尚書，加驍騎將軍。</font><font size=4px color="#009090"><font size=4px>〔驍，堅堯翻。騎，奇寄翻。〕</font></font><font size=4px>

 　　27甲辰，以沙州刺史楊廣香為西秦州刺史，又以其子炅為武都太守。</font><font size=4px color="#009090"><font size=4px>〔炅，古迥翻，又古惠翻。〕</font></font><font size=4px>

 　　28丁未，魏以昌黎王馮熙為西道都督，與征南將軍桓誕出義陽，鎮南將軍賀羅出鍾離，同入寇。

 　　29淮北四州民不樂屬魏，</font><font size=4px color="#009090"><font size=4px>〔四州入魏事見一百三十三卷宋明帝泰始三年。樂，音洛。〕</font></font><font size=4px>常思歸江南，上多遣間諜誘之。</font><font size=4px color="#009090"><font size=4px>〔間，古莧翻。諜，徒協翻。誘，音酉。〕</font></font><font size=4px>於是徐州民桓標之、</font><font size=4px color="#009090"><font size=4px>〔考異曰：魏書，蘭陵民桓富，蓋即標之也。今從齊書。〕</font></font><font size=4px>兗州民徐猛子等所在倮起為寇盜，聚眾保五固，推司馬朗之為主。魏遣淮陽王尉元、平南將軍薛虎子等討之。</font><font size=4px color="#009090"><font size=4px>〔尉，紆勿翻。〕</font></font><font size=4px>

 　　30十一月，戊寅，丹陽尹王僧虔上言：「郡縣獄相承有上湯殺囚，名為救疾，實行冤暴。因囚有時行瘟疫宜汗，遂上湯以蒸殺之。上，時掌翻。〕豈有死生大命，而潛制下邑！愚謂囚病必先刺郡，</font><font size=4px color="#009090"><font size=4px>〔刺，謂州刺史；郡，謂郡守也。或曰：書病囚之姓名而白之於郡曰刺。〕</font></font><font size=4px>求司與醫對共診驗，</font><font size=4px color="#009090"><font size=4px>〔職司，謂郡曹掌刑獄者。〕</font></font><font size=4px>遠縣家人省視，然後處治。」</font><font size=4px color="#009090"><font size=4px>〔處治，謂處方治病也。省，悉景翻。處，昌呂翻。治，直之翻。〕</font></font><font size=4px>上從之。

 　　31戊子，以楊難當之孫後起為北秦州刺史、武都王，鎮武興。

 　　32十二月，戊戌，以司空褚淵為司徒。淵入朝，以腰扇障日，</font><font size=4px color="#009090"><font size=4px>〔腰扇，佩之於腰，今謂之摺疊扇。朝，直遙翻；下同。〕</font></font><font size=4px>征虜功曹劉祥從側過，曰：「作如此舉止，羞面見入，扇障何益！」淵曰：「寒士不遜！」祥曰：「不能殺袁、劉，安得免寒士！」</font><font size=4px color="#009090"><font size=4px>〔謂殺袁粲，劉秉也。〕</font></font><font size=4px>祥，穆之之孫也。祥好文學，而性韻剛疏，撰宋書，譏斥禪代；王儉密以聞，坐徙廣州而卒。</font><font size=4px color="#009090"><font size=4px>〔劉穆之，宋朝佐命元臣，祥以是得罪於齊，可謂無忝厥祖矣。好，呼到翻。〕</font></font><font size=4px>

 　　太子宴朝臣於玄圃，</font><font size=4px color="#009090"><font size=4px>〔東宮有玄圃。〕</font></font><font size=4px>右衛率沈文季與褚淵語相失，文季怒曰：「淵自謂忠臣，不知死之日何面目見宋明帝！」太子笑曰：「沈率醉矣。」</font><font size=4px color="#009090"><font size=4px>〔史言褚淵失節，人得以面斥之。率，所律翻。〕</font></font><font size=4px>

 　　33壬子，以豫王嶷為中書監、司空、揚州刺史，以臨川王映為都督荊，雍等九州諸軍事、荊州刺史。</font><font size=4px color="#009090"><font size=4px>〔嶷，魚力翻。雍，於用翻。〕</font></font><font size=4px>

 　　34是歲，魏尚書令王叡進爵中山王，加鎮東大將軍；置王官二十二人，以中書侍郎鄭羲為傅，郎中令以下皆當時名士。又拜叡妻丁氏為妃。</font><font size=4px color="#009090"><font size=4px>〔此事傳之史策，可以為王叡榮邪！〕</font></font><font size=4px>

 　　三年（辛酉、四八一）

 　　1春，正月，封皇子鋒為江夏王。</font><font size=4px color="#009090"><font size=4px>〔夏，戶雅翻。〕</font></font><font size=4px>

 　　2魏人寇淮陽，圍軍主成買於甬城，</font><font size=4px color="#009090"><font size=4px>〔「甬城」當作「角城」。水經註：角城在下邳睢陵縣，南臨淮水。其地據濟水入淮之口。後梁武帝置淮陽郡，角城為縣，屬焉。高閭曰：角城去淮陽十八里。杜佑曰：角城，晉安帝義熙中置，在宿遷縣界；五代志作「甬城」。〕</font></font><font size=4px>上遣領軍將軍李安民為都督，與軍主周盤龍等救之。魏人緣淮大掠，江忠民皆驚走渡江，成買力戰而死。盤龍之子奉叔以二百人陷陳深入，</font><font size=4px color="#009090"><font size=4px>〔陳，讀曰陣；下魏陳同。〕</font></font><font size=4px>魏以萬餘騎張左右翼圍之。</font><font size=4px color="#009090"><font size=4px>〔騎，奇寄翻；下同。〕</font></font><font size=4px>或告盤龍云，「奉叔已沒」，盤龍馳馬奮擡，直突魏陳，所向披靡。</font><font size=4px color="#009090"><font size=4px>〔擡，色角翻。披，普彼翻。〕</font></font><font size=4px>奉叔已，出復入求盤龍。</font><font size=4px color="#009090"><font size=4px>〔復，扶又翻。〕</font></font><font size=4px>父子兩騎縈擾，魏數萬之眾莫敢當者；魏師遂敗，殺傷萬計。魏師退，李安民等引兵追之，戰於孫溪渚，又破之。</font><font size=4px color="#009090"><font size=4px>〔孫溪渚在淮陽之北，清水之濱。〕</font></font><font size=4px>

 　　3己卯，魏主南巡，司空苟頹留守；丁亥，魏主至中山。

 　　4二月，丁</font><span class="h"><font size=4px>【章：甲十一行本「丁」作「辛」；乙十一行本同；孔本同。】</font></font><font size=4px>卯朔，魏大赦。

 　　5丁酉，游擊將軍桓康復敗魏師於淮陽，</font><font size=4px color="#009090"><font size=4px>〔復，扶又翻；下復如同。敗，蒲邁翻。〕</font></font><font size=4px>進攻樊諧城，拔之。</font><font size=4px color="#009090"><font size=4px>〔考異曰：齊紀作「樊階城」，今從齊書。〕</font></font><font size=4px>

 　　6魏主自中山如信都；癸卯，復如中山；庚戌，還，至肆州。</font><font size=4px color="#009090"><font size=4px>〔魏收志曰：肆州治九原，天賜二年為鎮，真君七年置肆州，領永安、秀容、鴈門三郡。宋白曰：魏置肆州，理秀容城。秀容本漢陽曲縣地。周武帝徙肆州於鴈門。〕</font></font><font size=4px>

 　　沙門法秀以妖術惑眾，謀作亂於平城；</font><font size=4px color="#009090"><font size=4px>〔妖，於遙翻。〕</font></font><font size=4px>苟頹帥禁兵收掩，悉擒之。</font><font size=4px color="#009090"><font size=4px>〔帥，讀曰率。〕</font></font><font size=4px>魏主還平城，有司囚法秀，加以籠頭，鐵鎮無故自解。魏人穿其頸骨，祝之曰：「若果有神，當令穿肉不入。」遂穿以徇，三日乃死。議者或欲盡殺道人，</font><font size=4px color="#009090"><font size=4px>〔考異曰：齊書魏傳：「咸陽欲盡殺道人。」按咸陽王禧，時尚幼，太和九年始封，恐非也。〕</font></font><font size=4px>馮太后不可，乃止。

 　　7垣崇祖之敗魏師也，恐魏復寇淮北，</font><font size=4px color="#009090"><font size=4px>〔敗，蒲邁翻。復，扶又翻；下今復同。〕</font></font><font size=4px>乃徙下蔡戍於淮東。既而魏師果至，欲天下蔡；聞其內徙，欲夷其故城，己酉，崇祖引兵渡淮擊魏，大破之，殺獲千計。</font><font size=4px color="#009090"><font size=4px>〔考異曰：齊書作「丁卯」。按是月辛卯朔，無丁卯。今從齊紀。〕</font></font><font size=4px>

 　　8晉、宋之際，荊州刺史多不領南蠻校尉，</font><font size=4px color="#009090"><font size=4px>〔校，戶教翻；下偏校同。〕</font></font><font size=4px>別以重人居之。豫章王嶷為荊、湘二州刺史，領南蠻。</font><font size=4px color="#009090"><font size=4px>〔嶷，魚力翻。〕</font></font><font size=4px>嶷罷，更以侍中王奐為之，奐固辭，曰：「西土戎燼之後，痍毀難復。</font><font size=4px color="#009090"><font size=4px>〔復如字。〕</font></font><font size=4px>今復割撤太府，</font><font size=4px color="#009090"><font size=4px>〔自晉永嘉之亂，張氏擅命河西，以都府為太府。今復，扶又翻。〕</font></font><font size=4px>制置偏校，崇望不足助強，語實交能相弊。且資力既分，職司增廣，眾勞務倍，文案滋煩，竊以為國計非允。」癸丑，罷南蠻校尉官。</font><font size=4px color="#009090"><font size=4px>〔晉武帝置南蠻校尉，至是罷。〕</font></font><font size=4px>

 　　9三月，辛酉朔，魏主如肆州；己巳，還平城。

 　　10魏法秀之亂，事連蘭臺御史張求等百餘人，皆以反法當族。尚書令王叡請誅首惡，宥其餘黨。乃詔：「應誅五族者，降為三族；三族者，門誅；門誅，止其身。」所免千餘人。

 　　11夏，四月，己亥，魏主如方山。馮太后樂其山川，</font><font size=4px color="#009090"><font size=4px>〔樂，音洛。〕</font></font><font size=4px>曰：「他日必葬我於是，不必祔山陵也。」乃為太后作壽陵，</font><font size=4px color="#009090"><font size=4px>〔為，于偽翻。〕</font></font><font size=4px>又建永固石室於山上，欲以為廟。</font><font size=4px color="#009090"><font size=4px>〔水經註曰：方嶺上有文明太后陵，陵之東北有高祖陵，二陵之南有永固堂。當之四隅雉列榭、階、欄、檻及扉、戶、梁、壁、椽、瓦，悉文石也。檐前兩柱，採洛陽之八風谷石為之，雕鏤隱起，以金銀間雲雉，有若錦焉。堂之內外四側，結兩石扶帳，青石屏風，以文石為緣，並隱起忠孝之容，題刻貞順之名。廟前鐫石為碑、獸石至佳。左右列柏，四周迷禽暗日。南川表二石闕。御路下望，靈泉宮池，皎若圖鏡。〕</font></font><font size=4px>

 　　12桓標之等有眾數萬，寨險求援；庚子，詔李安民督諸將往迎之，</font><font size=4px color="#009090"><font size=4px>〔將，即亮翻。〕</font></font><font size=4px>又使兗州刺史周山圖自淮入清，倍道應接。淮北民桓磊磈破魏師於抱犢固。</font><font size=4px color="#009090"><font size=4px>〔磊，落猥翻。魏收志：蘭陵郡承縣有抱犢山。〕</font></font><font size=4px>李安民赴救遲留，標之等皆為魏所滅，餘眾得南歸者尚數千家；魏人亦掠三萬餘口歸平城。</font><font size=4px color="#009090"><font size=4px>〔考異曰：魏書云：「南征諸將擊破蕭道成游擊將軍桓康於淮陽。道成豫州刺史垣崇祖寇下蔡，昌黎王馮熙擊破之。假梁郡王嘉大破道成將，俘獲三萬餘口送平城。」今從齊書、齊紀，亦以魏書參之。〕</font></font><font size=4px>

 　　13魏任城康王雲卒。</font><font size=4px color="#009090"><font size=4px>〔任，音壬。〕</font></font><font size=4px>

 　　14五月，壬戌，鄧至王像舒遣使入貢于魏。鄧至者，羌之別種，國於宕昌之南。</font><font size=4px color="#009090"><font size=4px>〔北史曰：鄧至者，白水羌也，世為羌豪，因地名號曰鄸至。其地自街亭以東，平武以西，汶嶺以北，宕昌以南。或曰：鄧至者，因鄧艾所至，因以為名。杜佑曰：鄧至，今交川郡之南，通化之北；交川、臨翼、同昌郡之地也。使，疏吏翻。種，章勇翻。〕</font></font><font size=4px>

 　　15六月，壬子，大赦。

 　　16甲辰，魏中山宣王王叡卒。叡疾病，太皇太后、魏主屢至其家視疾。及卒，贈太宰，立廟於平城南。文士為叡作哀詩及誄者百餘人，</font><font size=4px color="#009090"><font size=4px>〔為，于偽翻。哀詩起於黃鳥。古者卿大夫沒，君命有司累其功德，為文以哀之，曰誄。孔穎達曰：誄，累也，累列生時行迹，誄之以作諡。音魯水翻。〕</font></font><font size=4px>自稱親姻、義舊，縗絰哭送者千餘人。</font><font size=4px color="#009090"><font size=4px>〔縗，倉回翻。〕</font></font><font size=4px>魏主以叡子中散大夫襲代叡為尚書令，領吏部曹。</font><font size=4px color="#009090"><font size=4px>〔散，悉亶翻。〕</font></font><font size=4px>

 　　17戊午，魏封皇叔簡為齊郡王，猛為安豐王。

 　　18秋，七月，己未朔，日有食之。

 　　19上使後軍參軍車僧朗使於魏。</font><font size=4px color="#009090"><font size=4px>〔朗使，疏吏翻；下同。〕</font></font><font size=4px>甲子，僧朗至平城。魏主問曰：「齊輔宋日淺，何故遽登大位﹖」對曰：「虞、夏登庸，身陟元后，</font><font size=4px color="#009090"><font size=4px>〔夏，戶雅翻。虞、夏事見尚書。〕</font></font><font size=4px>魏、晉匡輔，貽厥子孫，</font><font size=4px color="#009090"><font size=4px>〔事見漢、魏、晉紀。〕</font></font><font size=4px>時宜各異耳。」

 　　20辛酉，柔然別帥他稽帥眾降魏。</font><font size=4px color="#009090"><font size=4px>〔別帥，所類翻；稽帥，讀曰率。降，戶江翻。〕</font></font><font size=4px>

 　　21楊文弘遣使請降，詔復以為北秦州刺史。</font><font size=4px color="#009090"><font size=4px>〔復，扶又翻。宋順帝昇明元年，文弘降魏。〕</font></font><font size=4px>先是，楊廣香卒，</font><font size=4px color="#009090"><font size=4px>〔先，悉薦翻。〕</font></font><font size=4px>其眾半奔文弘，半奔梁州。文弘遣楊後起淮據白水。上雖授以官爵，而陰敕晉壽太守楊公則使伺便圖之。</font><font size=4px color="#009090"><font size=4px>〔伺，相吏翻。〕</font></font><font size=4px>

 　　22宋昇明中，遣使者殷靈誕、苟昭先口魏，聞上受禪，靈誕謂魏典客曰：</font><font size=4px color="#009090"><font size=4px>〔典客，秦官也，漢武帝太初元年更名大鴻臚，至晉，大鴻臚屬官又有典客令。〕</font></font><font size=4px>「宋、魏通好，</font><font size=4px color="#009090"><font size=4px>〔好，呼到翻。〕</font></font><font size=4px>憂患是同。宋今滅亡，魏不相救，何用和親！」及劉昶入寇，靈誕請為昶司馬，不許。九月，庚午，魏閱武於南郊，因宴群臣；置車僧朗於靈誕下，僧朗不肯就席，曰：靈誕昔為宋使，今為齊民。乞魏主以禮見處。」</font><font size=4px color="#009090"><font size=4px>〔處，昌呂翻。〕</font></font><font size=4px>靈誕遂與相忿詈。劉昶賂宋降人解奉君於會刺殺會朗，魏人收奉君，誅之；</font><font size=4px color="#009090"><font size=4px>〔解，戶買翻，姓也。刺，七亦翻。〕</font></font><font size=4px>厚送僧朗之喪，放靈誕等南歸。及世祖即位，昭先具以靈誕之語啟聞，靈誕坐下獄死。</font><font size=4px color="#009090"><font size=4px>〔史竟言其事。下，遐稼翻。〕</font></font><font size=4px>

 　　23辛未，柔然主遣使來聘，與上書，謂上為「足下」，自稱曰「吾」，遺上師子皮袴褶，</font><font size=4px color="#009090"><font size=4px>〔遺，于季翻。袴褶，騎服也。褶，寔入翻。〕</font></font><font size=4px>約共伐魏。

 　　24魏尉元、薛虎子克五固，斬司馬朗之，東南諸州皆平。</font><font size=4px color="#009090"><font size=4px>〔東南諸州，謂淮北四州，於魏境為東南也。〕</font></font><font size=4px>尉元入為侍中、都曹尚書，薛虎子為彭城鎮將，</font><font size=4px color="#009090"><font size=4px>〔將，即亮翻。〕</font></font><font size=4px>遷徐州刺史。時州鎮戍兵，資絹自隨，不入公庫。虎氶上表，以為：「國家欲取江東，先須積穀彭城。切惟在鎮之兵，不減數萬，資糧之絹，人十二匹；用度無準，未及代下，</font><font size=4px color="#009090"><font size=4px>〔代，更也；下，替也。〕</font></font><font size=4px>不免飢寒，公私損費。今徐州良田十萬餘頃，水陸肥沃，清汴通流，足以溉灌。若以兵絹市牛，可得萬頭，興置屯田，一嵗之中且給官食。半兵芸殖，餘兵屯戍，且耕且可守，不妨捍邊。一年之收，過於十倍之絹；蹔時之耕，足充數載之食。</font><font size=4px color="#009090"><font size=4px>〔蹔，與暫同。載，子亥翻〕</font></font><font size=4px>於後兵資皆貯公庫</font><font size=4px color="#009090"><font size=4px>〔貯，丁呂翻〕</font></font><font size=4px>五稔之後，穀帛俱溢，非直戍卒豐飽，亦有吞敵之勢。」魏人從之。虎子為政有惠愛，兵民懷之。會沛郡太守邵安、下邳太守張攀以贓汙為虎子所按，</font><font size=4px color="#009090"><font size=4px>〔沛、下邳皆徐所統。〕</font></font><font size=4px>各遣子上書，告虎子興江南通，魏主曰：「虎子必不然。」推按，果虛，詔安、攀皆賜死，二子各鞭一百。</font><span class="h"><font size=4px>【張：「一百」作「二百」。】</font></font><font size=4px>

 　　25吐谷渾王拾寅卒，</font><font size=4px color="#009090"><font size=4px>〔吐，從暾入聲。谷，音浴〕</font></font><font size=4px>世子度易侯立。冬，十月，戊子朔，以度易侯為西秦，河二州刺史、河南王。

 　　26魏中書令高閭等更定新律成，</font><font size=4px color="#009090"><font size=4px>〔更，工衡翻。〕</font></font><font size=4px>凡八百三十二章；門房之誅十有六，大辟二百三十五，雜刑三百七十七。</font><font size=4px color="#009090"><font size=4px>〔辟，毗亦翻。〕</font></font><font size=4px>

 　　27初，高昌王闞伯周卒，</font><font size=4px color="#009090"><font size=4px>〔高昌建國稱王，自伯周始。〕</font></font><font size=4px>子義成立；是歲，其從兄首歸殺義成自立。</font><font size=4px color="#009090"><font size=4px>〔從，才用翻。〕</font></font><font size=4px>高車王至羅殺首歸兄弟，</font><font size=4px color="#009090"><font size=4px>〔可至羅蓋即阿伏至羅，「可」當作「阿」。〕</font></font><font size=4px>以敦煌張明為高昌王國人殺明，立馬儒為王。</font><font size=4px color="#009090"><font size=4px>〔教，徒門翻。〕</font></font><font size=4px>

 　　四年（壬戌，四八二）

 　　1春，正月，壬戌，詔置學生二百人，以中書令張緒為國小祭酒。</font><font size=4px color="#009090"><font size=4px>〔晉武帝咸寧四年初立國子學，置國子祭酒。〕</font></font><font size=4px>

 　　2甲戌，魏大赦。

 　　3三月，庚申，上召司往褚淵、尚書左僕射王儉受遣詔輔太子；壬戌，殂子臨光殿。</font><font size=4px color="#009090"><font size=4px>〔年五十六。〕</font></font><font size=4px>太子即位，大赦。

 　　高帝沉深有大量，博學能文。性清儉，主衣中有玉導，</font><font size=4px color="#009090"><font size=4px>〔主衣，主供御衣服。禁中有主衣庫。〕</font></font><font size=4px>上敕中書曰：「留此正是興長病源！」</font><font size=4px color="#009090"><font size=4px>〔長，丁丈翻，今知兩翻。〕</font></font><font size=4px>即命擊碎；仍檢按有何異物，皆隨此例。每曰：「使我治天下十年，</font><font size=4px color="#009090"><font size=4px>〔治，直之翻。〕</font></font><font size=4px>當使黃金與土同價。」

 　　4乙丑，以褚淵錄尚書事，王儉為侍中、尚書令，車騎將軍張敬兒開府儀同三司。丁卯，以前將軍王奐為左僕射。庚午，以豫章王嶷為太尉。</font><font size=4px color="#009090"><font size=4px>〔騎，奇寄翻。嶷，魚力翻。〕</font></font><font size=4px>

 　　5庚辰，魏主臨虎圈，</font><font size=4px color="#009090"><font size=4px>〔圈，求遠翻。〕</font></font><font size=4px>詔曰：「虎狼猛暴，取捕之日，每多傷害；既無所益，損費良多，從今勿復捕貢。」</font><font size=4px color="#009090"><font size=4px>〔復，扶又翻。〕</font></font><font size=4px>

 　　6夏，四月，庚寅，上大行諡曰高皇帝，廟號太祖。丙午，葬泰安陵。</font><font size=4px color="#009090"><font size=4px>〔在晉陵武進縣，上考承之先葬于此，所謂武進陵也。〕</font></font><font size=4px>

 　　7辛卯，追尊穆妃為皇后。</font><font size=4px color="#009090"><font size=4px>〔建元二年，戈子紀裴氏卒，諡日穆。〕</font></font><font size=4px>六月，甲申朔，立南郡王長懋為皇太子。丙申，立太子妃王氏。妃，琅邪人也。</font><font size=4px color="#009090"><font size=4px>〔妃，王韶之之孫。〕</font></font><font size=4px>封皇子聞喜公子良為竟陵王，臨汝公子卿為廬陵王，應城公子敬為安陸王，</font><font size=4px color="#009090"><font size=4px>〔臨汝縣屬汝南郡。蕭子顯齊志，應城縣屬安陵郡。〕</font></font><font size=4px>江陵公子懋為晉安王，枝江公子隆為隨郡王，子真為建安王，皇孫昭業為南郡王。

 　　8司徒褚淵寢疾，自表遜位，世祖不許。</font><font size=4px color="#009090"><font size=4px>〔書新君廟號，以別大行。〕</font></font><font size=4px>淵固請懇切，以淵為司空，領驃騎將軍，侍中、錄尚書如故。</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>

 　　9秋，七月，魏發州郡五萬人治靈丘道。</font><font size=4px color="#009090"><font size=4px>〔靈丘道，目代郡靈丘南越大山至中山，即古之飛狐道也。治，直之翻。〕</font></font><font size=4px>

 　　10吏部尚書濟陽江謐，</font><font size=4px color="#009090"><font size=4px>〔濟，子禮翻。〕</font></font><font size=4px>性諂躁，</font><font size=4px color="#009090"><font size=4px>〔躁，則到翻。〕</font></font><font size=4px>太祖殂，謐恨不豫顧命；上即位，謐又不遷官；以此怨望、誹謗。會上不豫，謐詣豫章王嶷請間，曰：</font><font size=4px color="#009090"><font size=4px>〔嶷，魚力翻。〕</font></font><font size=4px>「至尊非起疾，東宮又非才，公令欲作何計﹖」上知之，使御史中丞沈沖奏謐前後罪惡，庚寅，賜謐死。</font><font size=4px color="#009090"><font size=4px>〔沈攸之之反，江謐建假黃鉞之議，以此位通顯。既以諂躁徼幸，則以諂躁致禍亦宜也。〕</font></font><font size=4px>

 　　11癸卯，南康簡公褚淵卒，世子侍中賁恥其父失節，服除，遂不仕，以爵讓其弟秦，屏居墓下終身。</font><font size=4px color="#009090"><font size=4px>〔蓁，側詵翻。屏，必郢翻。〕</font></font><font size=4px>

 　　12九月，丁巳，以國哀罷國子學。

 　　13氐王楊文弘卒，諸子皆幼，乃以兄子後起為嗣。九月，辛酉，魏以後為武都王，文弘子集始為白水太守。</font><font size=4px color="#009090"><font size=4px>〔五代史志：武都郡建威縣，魏置白水郡，唐貞觀初，省建威入將利縣。〕</font></font><font size=4px>

 　　14魏以荊州巴、氐擾亂，</font><font size=4px color="#009090"><font size=4px>〔魏世祖泰延五年置荊州於上洛，領上洛、上庸、魏興等郡。巴與氐各是一種。〕</font></font><font size=4px>以鎮西大將軍李崇為荊州刺史。崇，顯祖之舅子也。將之鎮，敕發陝、秦二州兵送之，</font><font size=4px color="#009090"><font size=4px>〔魏收地形志：太和十一年，置陝州。是年，太和七年也，當考。，陝，失冉翻〕</font></font><font size=4px>崇辭曰：「邊人失和，本怨刺史。今奉詔代之，自然安靖；但須一詔而已，不願發兵自防，使之懷懼也。」魏朝從之。崇遂輕將數十騎馳至上洛，</font><font size=4px color="#009090"><font size=4px>〔朝，直遙翻。將，即亮翻。騎，奇寄翻。〕</font></font><font size=4px>宣詔慰諭，民夷帖然。崇命邊戍掠得齊入者悉還之，由是齊人亦還其生口二百計人，二境交和，無復烽燧之警。</font><font size=4px color="#009090"><font size=4px>〔復，扶又翻。〕</font></font><font size=4px>久之，徙兗州刺史。兗土舊多劫盜，崇命村置一樓，樓皆懸鼓，盜發之發，亂擊之；旁村始聞者，以一擊為節，次二、次三，俄頃之間，聲布百里；皆發人守險要。由是盜發，無不擒獲。其後諸州皆效之，自崇始也。

 　　15辛未，以征南將軍王僧虔為左光祿太夫、開府儀同三司，以尚書右僕射王奐為湘州刺史。

 　　16宋故建平王景素主簿何昌塁、記室王摛及所舉秀才劉璡，</font><font size=4px color="#009090"><font size=4px>〔摛，抽知翻。璡，資辛翻。〕</font></font><font size=4px>前後上書陳景素德美，為之訟冤。</font><font size=4px color="#009090"><font size=4px>〔景素死見一百三十四卷宋蒼梧王元徽四年。為，于偽翻。〕</font></font><font size=4px>冬，十月，辛丑，詔聽以士禮還葬舊塋。璡，瓛之弟也。</font><font size=4px color="#009090"><font size=4px>〔瓛，胡官翻。〕</font></font><font size=4px>

 　　17十一月，魏高祖將親祠七廟，命有司具儀法，依古制備牲牢。器服及樂章；自是四時常祀皆舉之。

 　　世祖武皇帝上之上</font><font size=4px color="#009090"><font size=4px>〔諱賾，字宣遠，高帝長子也。〕</font></font><font size=4px>

 　　永明元年（癸亥、四八三）

 　　1春，止月，辛亥，上祀南郊，大赦，改元。

 　　2詔以邊境寧晏，治民之官，普復田秩。</font><font size=4px color="#009090"><font size=4px>〔宋文帝元嘉二十七年，有魏師，以軍興減百官奉祿。淮南太守諸葛闡求減俸祿，比內百官，於是諸州郡縣丞尉並悉同減。至明帝時，軍旅不息，府藏空虛，內外百官，並斷奉祿。治，直之翻；下同。〕</font></font><font size=4px>

 　　3以太尉豫章王嶷領太子太傅。嶷不參朝務，而常密獻謀畫，上多從之。</font><font size=4px color="#009090"><font size=4px>〔嶷，魚力翻。朝，直遙翻。〕</font></font><font size=4px>

 　　4壬戌，立皇弟銳為南平王，鏗為宜都王，皇子子明為武昌王，子罕為南海王。

 　　5二月，辛巳，以征虜將軍楊炅為沙州刺史、陰平王。</font><font size=4px color="#009090"><font size=4px>〔炅，楊廣香之子也。炅，古迥翻，又古惠翻。〕</font></font><font size=4px>

 　　6辛丑，以宕昌王梁彌機為河、涼二州刺中，</font><font size=4px color="#009090"><font size=4px>〔宕，徒浪翻。〕</font></font><font size=4px>鄧至王像舒為西涼州刺史。

 　　7宋末，以治民之官六年過久，乃以三年為斷，</font><font size=4px color="#009090"><font size=4px>〔斷，丁亂翻；下專斷同。〕</font></font><font size=4px>謂之小滿；而遷換去來，又不能依三年之制。三月，癸丑，詔，自今一以小滿為限。

 　　8有司以天文失度，請禳之。</font><font size=4px color="#009090"><font size=4px>〔禳，而羊翻。〕</font></font><font size=4px>上曰：「應天以實不以文。我克己求治，思隆惠政；若災眚在我，</font><font size=4px color="#009090"><font size=4px>〔治，直吏翻。眚，所景翻。。〕</font></font><font size=4px>禳之何益！」

 　　9夏，四月，壬午，詔：「袁粲、劉秉、沈攸之，雖末節不終，而始誠可錄，」皆命以禮改葬。</font><font size=4px color="#009090"><font size=4px>〔三人死見一百三十四卷宋順帝昇明三年。〕</font></font><font size=4px>

 　　10上之為太子也，自以年長，</font><font size=4px color="#009090"><font size=4px>〔長，知兩翻。〕</font></font><font size=4px>與太祖同創大業，</font><font size=4px color="#009090"><font size=4px>〔晉安王子勛之亂，帝亦起兵；沈攸之反，帝據湓城為眾軍節度。〕</font></font><font size=4px>朝事大小，率皆專斷，</font><font size=4px color="#009090"><font size=4px>〔朝，直遙翻。斷，丁亂翻。〕</font></font><font size=4px>多違制度。信任左右張景真，景真驕侈，被服什物，僭擬乘輿；</font><font size=4px color="#009090"><font size=4px>〔被，皮義翻。乘，繩證翻。〕</font></font><font size=4px>內外畏之，莫敢言者。

 　　司空諮議荀伯玉，素為太祖所親厚，</font><font size=4px color="#009090"><font size=4px>〔諮議，即諮議參軍。〕</font></font><font size=4px>歎曰：「太子所為，官終不知，豈得畏死，蔽官耳目！我不啟聞，誰當啟者！」因太子拜陵，</font><font size=4px color="#009090"><font size=4px>〔拜永安、泰安陵也，皆在武進。〕</font></font><font size=4px>密以啟太祖。太祖怒，命檢校東宮。

 　　太子拜陵還，至方山，晚，將泊舟，</font><font size=4px color="#009090"><font size=4px>〔建康城東北有方山埭，直瀆所經也。據沈瑀傳，方山埭在湖熟縣界。杜佑曰：東晉至陳，西有石頭津，東有方山津，各置津主一人、直水五人，以檢察禁物。丹陽記云：秦始皇鑿金陵方山，斷處為瀆。則今淮水經城中入大江，是曰秦淮。〕</font></font><font size=4px>豫辛王嶷自東府乘飛鷰東迎太子，</font><font size=4px color="#009090"><font size=4px>〔飛鷰，名馬也。〕</font></font><font size=4px>告以上怒之意。太子夜歸，入宮，太祖亦停門籥待之。明日，太祖使南郡王長懋、聞喜公子良宣敕詰責，</font><font size=4px color="#009090"><font size=4px>〔詰，去吉翻。〕</font></font><font size=4px>并示以景真罪狀，使以太子命收景真，殺之。太子憂懼，稱疾。

 　　月餘，太祖怒不解，晝臥太陽殿，王敬則直入，叩頭啟太祖曰：「官有天下日淺，太子無事被責，</font><font size=4px color="#009090"><font size=4px>〔被，皮義翻。〕</font></font><font size=4px>人情死懼；願官往東宮解釋之。」 太祖無言。敬則因大聲宣旨，裝束往東宮，又敕太官設饌，</font><font size=4px color="#009090"><font size=4px>〔饌，雛戀翻，又雛睆翻。〕</font></font><font size=4px>呼左右索輿，</font><font size=4px color="#009090"><font size=4px>〔索，山客翻。〕</font></font><font size=4px>太祖了無動意。敬則索衣被太祖，仍牽強登 輿。</font><font size=4px color="#009090"><font size=4px>〔被，皮義翻。強，其兩翻。〕</font></font><font size=4px>太祖不得已至東宮，召諸王宴於玄圃。長沙王晃捉華蓋，</font><font size=4px color="#009090"><font size=4px>〔捉亦執也。〕</font></font><font size=4px>臨川王映執雉尾扇，</font><font size=4px color="#009090"><font size=4px>〔雉尾扇，編雉尾為之，以障乘輿。〕</font></font><font size=4px>聞喜公子良持酒鎗，</font><font size=4px color="#009090"><font size=4px>〔鎗，楚庚翻，盛酒之器。按太平御覽，鎗即鐺字；但鐺非丁持者。〕</font></font><font size=4px>南郡王長懋行酒，太子及豫章王嶷、王敬則自捧酒饌，至暮，盡醉乃還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　太祖嘉伯玉忠藎，愈見親信，軍國密事，多委使之，權動朝右。</font><font size=4px color="#009090"><font size=4px>〔朝，直遙翻。〕</font></font><font size=4px>遭母憂，去宅二里許，冠蓋已塞路。左率蕭景先、侍中王晏共弔之，</font><font size=4px color="#009090"><font size=4px>〔塞，悉則翻。左率，左衛率也。率，所律翻。〕</font></font><font size=4px>自至暮，始得前。比出，飢之，氣息惙然，</font><font size=4px color="#009090"><font size=4px>〔比，必寐翻。惙，積雪翻，疲乏也。〕</font></font><font size=4px>憤悒形於聲貌。</font><font size=4px color="#009090"><font size=4px>〔悒，乙及翻。〕</font></font><font size=4px>明日，言於太祖曰：「臣等所見二宮門庭，比荀伯玉宅可張雀羅矣。」</font><font size=4px color="#009090"><font size=4px>〔門外可　設雀羅，用漢書語。師古註曰：「言其寂靜無人行也。」〕</font></font><font size=4px>晏，王敬弘之從子也。王敬弘見用於元嘉中。從，才用翻。〕

 　　驍騎將軍陳胤叔，先亦白景真及太子得失，而語太子皆云「伯玉以聞。」</font><font size=4px color="#009090"><font size=4px>〔驍，堅堯翻。騎，奇寄翻。語，牛倨翻。〕</font></font><font size=4px>太子由是深怨伯玉。

 　　太祖陰有以豫章王嶷代太子之意；而嶷事太子愈謹，</font><font size=4px color="#009090"><font size=4px>〔嶷，魚力翻。〕</font></font><font size=4px>故太子友愛不衰。

 　　豫州刺史垣崇祖不親附太子，會崇祖破魏兵，</font><font size=4px color="#009090"><font size=4px>〔見上太祖建元三年。〕</font></font><font size=4px>太祖召還朝，與之密謀。</font><font size=4px color="#009090"><font size=4px>〔朝，直遙翻。〕</font></font><font size=4px>太子疑之，曲加禮待，謂曰：「世間流言，我已豁懷；自今以富貴相付。」崇祖拜謝。會太祖復遣荀伯玉，</font><font size=4px color="#009090"><font size=4px>〔復，扶又翻。〕</font></font><font size=4px>敕以邊事，受旨夜發，不得辭東宮；太子以為不盡誠，益銜之。

 　　太祖臨終，指伯玉以屬太子。</font><font size=4px color="#009090"><font size=4px>〔屬，之欲翻。〕</font></font><font size=4px>上即位，崇祖累遷五兵尚書，伯玉累遷散騎常侍。</font><font size=4px color="#009090"><font size=4px>〔散，悉亶翻。〕</font></font><font size=4px>伯玉內懷憂懼，上以伯玉與崇祖善，恐其為變，加意撫之。丁亥，下詔誣崇祖招結江北荒人，欲與伯玉作亂，皆收殺之。

 　　11庚子，魏主如崞山；</font><font size=4px color="#009090"><font size=4px>〔崞，音郭。〕</font></font><font size=4px>壬寅，還宮。

 　　12閏月，癸丑，魏主後宮平涼林氐生子恂，</font><font size=4px color="#009090"><font size=4px>〔後魏分安定郡置平涼郡，領鶉陰、陰密二縣。〕</font></font><font size=4px>大赦。文明太后以恂當為太子，賜林氏死，自撫養恂。

 　　13五月，戊寅朔，魏主如武州山石窟佛寺。

 　　14車騎將軍張敬兒好信夢；</font><font size=4px color="#009090"><font size=4px>〔好，呼到翻。〕</font></font><font size=4px>初為南陽太守，其妻尚氏夢一手熱如火；及為雍州，夢一胛熱；</font><font size=4px color="#009090"><font size=4px>〔雍，於用翻。胛，音甲。〕</font></font><font size=4px>為開府，夢半身熱。敬兒意欲無限，常謂所親曰：「吾妻復夢舉體熱矣。」</font><font size=4px color="#009090"><font size=4px>〔復，扶又翻。〕</font></font><font size=4px>又自言夢舊村樹高至天，上聞而惡之。</font><font size=4px color="#009090"><font size=4px>〔惡，烏路翻。〕</font></font><font size=4px>垣崇祖死，敬兒內自疑，會有人告敬兒遣人至蠻中貨易，</font><font size=4px color="#009090"><font size=4px>〔資易，即貿易也，以我所有，易我所無。〕</font></font><font size=4px>上疑其有異志。會上於華林園設八關齋，</font><font size=4px color="#009090"><font size=4px>〔釋民之戒：一，不殺生；二，不偷盜；二，不邪淫；四，不妄語；五，不飲酒、食肉；六，不著花鬘瓔珞，香油塗身、歌舞倡伎故往觀聽；七，不得坐高廣大床；八，不得過齋後喫食。己上八戒，故為八關。雜錄名義云：八戒者，俗眾所一日一夜戒也。謂八戒一齋，通謂八關齋，明以禁防為義也。〕</font></font><font size=4px>朝臣皆預，於坐收敬兒。</font><font size=4px color="#009090"><font size=4px>〔朝，直遙翻。坐，徂臥翻。〕</font></font><font size=4px>敬兒脫冠貂投地曰：「此物誤我！」丁酉，殺敬兒，并其四子。

 　　敬兒弟恭兒，常慮為兄禍所及，居於冠軍，</font><font size=4px color="#009090"><font size=4px>〔冠軍縣，自漢以來屬南陽郡，唐為鄧州臨湍縣，我朝建隆初廢臨湍入穰縣。冠，古玩翻。〕</font></font><font size=4px>未常出襄陽，村落深阻，牆垣重複。敬兒每遣信，輒上馬屬鞬，</font><font size=4px color="#009090"><font size=4px>〔重，直龍翻。屬，之欲翻。鞬，居言翻，馬上盛弓矢之器。〕</font></font><font size=4px>然後見之。敬兒敗問至，席卷入蠻；</font><font size=4px color="#009090"><font size=4px>〔卷，讀曰捲。〕</font></font><font size=4px>後自出，上恕之。

 　　敬兒女為征北諮議參軍謝超宗子婦，超宗謂丹楊尹李安民曰「『往年殺韓信，今年殺彭越；』尹欲何計！」</font><font size=4px color="#009090"><font size=4px>〔用漢書薛公語，激發安民，使之作亂也。〕</font></font><font size=4px>安民具啟之。上素惡超宗輕慢，</font><font size=4px color="#009090"><font size=4px>〔惡，烏路翻。〕</font></font><font size=4px>使兼御史中丞袁彖奏彈超宗，丁巳，收付廷尉，徙越嶲，於道賜死。</font><font size=4px color="#009090"><font size=4px>〔嶲，音髓。〕</font></font><font size=4px>以彖語不刻切，又使左丞王逡之奏彈彖輕文略奏，撓法容非，</font><font size=4px color="#009090"><font size=4px>〔撓，奴教翻。〕</font></font><font size=4px>彖坐免官，禁錮十年。超宗，靈運之孫；</font><font size=4px color="#009090"><font size=4px>〔超宗，靈運子鳳之子。〕</font></font><font size=4px>彖，顗之弟也。</font><font size=4px color="#009090"><font size=4px>〔袁顗死於義嘉之難。顗，魚豈翻。〕</font></font><font size=4px>

 　　15秋，七月，丁丑，魏主及太后如神淵池；</font><font size=4px color="#009090"><font size=4px>〔魏太和元年，起永樂遊觀殿於北苑，穿神淵池。〕</font></font><font size=4px>甲申，如方山。

 　　17侍中、左光祿大夫、開府儀同三司王僧虔固辭開府，</font><font size=4px color="#009090"><font size=4px>〔去年，王僧虔除開府。〕</font></font><font size=4px>謂兄子儉曰：「汝任重於朝，行登三事；</font><font size=4px color="#009090"><font size=4px>〔朝，直遙翻。〕</font></font><font size=4px>我若復有此授，</font><font size=4px color="#009090"><font size=4px>〔復，扶又翻。〕</font></font><font size=4px>乃是一門有二台司，吾實懼焉。」累年不拜，上乃許之，戊戌，加僧虔特進。儉作長梁齋，制度小過，僧虔視之，不悅，竟不入戶；儉即日毀之。

 　　初，王弘與兄弟集會，任子孫戲適。僧達跳下地作虎子；僧綽正，坐采蠟燭珠為鳳皇，僧達奪取打壞，亦復不惜；僧虔累十二博棋，既不墬落，亦不重作。</font><font size=4px color="#009090"><font size=4px>〔重，直龍翻。〕</font></font><font size=4px>弘歎曰：「僧達俊爽，當不減人，然恐終危吾家；</font><font size=4px color="#009090"><font size=4px>〔僧達死見一百二十八卷末世祖孝建三年。〕</font></font><font size=4px>僧綽當以名義見美；僧虔必為長者，位至公台。」</font><font size=4px color="#009090"><font size=4px>〔長，知兩翻。〕</font></font><font size=4px>已而皆如其言。

 　　18八月，庚申，驍騎將軍王洪範自柔然還，經塗三萬餘里。</font><font size=4px color="#009090"><font size=4px>〔經塗，謂所經由之路王洪範出使事，見高帝建元二年。還，從宣翻，又如字。〕</font></font><font size=4px>

 　　19冬，十月，丙寅，遣驍騎將軍劉纘聘於魏，魏主客令李安世主之。</font><font size=4px color="#009090"><font size=4px>〔主客令即典客令也。〕</font></font><font size=4px>魏人出內藏之寶，使賈人鬻之於市</font><font size=4px color="#009090"><font size=4px>〔藏，徂浪翻。賈音古。〕</font></font><font size=4px>纘曰：「魏金玉大賤，當由山川所出。」安世曰：「聖朝不貴金玉，故賤同瓦礫。」</font><font size=4px color="#009090"><font size=4px>〔礫，郎狄翻。〕</font></font><font size=4px>纘初欲多市，聞其言，內慚而止。纘屢奉使至魏，馮太后遂私幸之。</font><font size=4px color="#009090"><font size=4px>〔史言馮后淫縱。使，疏吏翻；下同。〕</font></font><font size=4px>

 　　20十二月，乙巳朔，日有食之。

 　　21癸丑，魏始禁同姓為婚。

 　　22王儉進號衛將軍，參掌選事。</font><font size=4px color="#009090"><font size=4px>〔選，須絹翻。〕</font></font><font size=4px>

 　　23是歲，省巴州。</font><font size=4px color="#009090"><font size=4px>〔置巴州見上高帝建元二年。〕</font></font><font size=4px>

 　　24魏秦州刺史于洛侯，性殘酷，刑人必</font><span class="h"><font size=4px>【章：甲十一行本「必」作「或」；乙十一行本同；張校同。】</font></font><font size=4px>斷腕，拔舌，</font><font size=4px color="#009090"><font size=4px>〔斷，丁管翻。腕，烏貫翻。〕</font></font><font size=4px>分懸四體。合州驚駭，州民王元壽等一時俱反。有司劾奏之，</font><font size=4px color="#009090"><font size=4px>〔劾，戶概翻，又戶得翻。〕</font></font><font size=4px>魏主遣使至州，於洛侯常刑人處宣告吏民，然後斬之。

 　　齊州刺中韓麒麟，為政尚寬，從事劉普慶說麒麟曰：「公杖節方夏，而無所誅斬，何以示威！」麒麟曰：「刑罰所以止惡，仁者不得已而用之。今民不犯法，又何誅乎﹖若必斷斬然後可以立威，當以卿應之！」普慶慚懼而起。</font><font size=4px color="#009090"><font size=4px>〔說，輸芮翻。夏，戶雅翻。斷，丁亂翻。〕</font></font><font size=4px>
</font><!--/HTMLBUILERPART0--><font size=4px>