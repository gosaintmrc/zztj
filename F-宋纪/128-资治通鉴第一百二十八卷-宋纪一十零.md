<font size=4px>　　宋紀十</font><font size=4px color="#009090"><font size=4px>〔起閼逢敦牂（甲午），盡著雍閹茂（戊戌），凡五年。〕</font></font><font size=4px>
 
 　　世祖孝武皇帝上</font><font size=4px color="#009090"><font size=4px>〔諱駿，字休龍，小字道民，文帝第三子也。〕</font></font><font size=4px>

 　　孝建元年（甲午，四五四）

 　　1春，正月，己亥朔，上祀南郊，改元，大赦。</font><font size=4px color="#009090"><font size=4px>〔上既平元凶之亂，依故事即位踰年而後改元。孝建者，蓋欲以孝，建平禍亂安宗廟之功。〕</font></font><font size=4px>甲辰，以尚書令何尚之為左光祿大夫、護軍將軍，以左衛將軍顏竣為吏部尚書、領驍騎將軍。</font><font size=4px color="#009090"><font size=4px>〔竣，七倫翻。驍，堅堯翻。騎，奇寄翻。〕</font></font><font size=4px>

 　　2壬戌，更鑄孝建四銖錢。</font><font size=4px color="#009090"><font size=4px>〔更，工衡翻。〕</font></font><font size=4px>

 　　3乙丑，魏以侍中伊与為司空。</font><font size=4px color="#009090"><font size=4px>〔与，蒲撥翻。〕</font></font><font size=4px>

 　　4丙子，</font><span class="h"><font size=4px>【嚴：「子」改「寅」。】</font></font><font size=4px>立皇子子業為太子。

 　　5初，江州刺史臧質，自謂人才足為一世英雄；太子劭之亂，質潛有異圖，以荊州刺史南邵王義宣庸闇易制，</font><font size=4px color="#009090"><font size=4px>〔易，以豉翻。〕</font></font><font size=4px>欲外相推奉，因而覆之。質於義宣為內兄，</font><font size=4px color="#009090"><font size=4px>〔臧質，武敬皇后之姪，年長於義宣，故為內兄。〕</font></font><font size=4px>既至江陵，</font><font size=4px color="#009090"><font size=4px>〔質初起兵與魯爽同詣江陵，事見上卷上年。〕</font></font><font size=4px>即稱名拜義宣。義宣驚愕問故。質曰：「事中宜然。」</font><font size=4px color="#009090"><font size=4px>〔謂國家多事之中，宜相推奉也。〕</font></font><font size=4px>時義宣已奉帝為主，故其計不行。及至新亭，</font><font size=4px color="#009090"><font size=4px>〔去年五月朔，質至新亭。〕</font></font><font size=4px>又拜江夏王義恭，</font><font size=4px color="#009090"><font size=4px>〔夏，戶雅翻。〕</font></font><font size=4px>曰：「天下屯危，禮異常日。」</font><font size=4px color="#009090"><font size=4px>〔屯，陟倫翻。〕</font></font><font size=4px>

 　　劭既誅，義宣與質功皆第一，由是驕恣，事多專行，凡所求欲，無不必從。</font><font size=4px color="#009090"><font size=4px>〔必上之從己。〕</font></font><font size=4px>義宣在荊州十年，</font><font size=4px color="#009090"><font size=4px>〔文帝元嘉二十年義宣鎮荊州。〕</font></font><font size=4px>財富兵強；朝廷所下制度，意有不同，一不遵承。</font><font size=4px color="#009090"><font size=4px>〔史歷言義宣、質驕橫之由。下，遐稼翻。〕</font></font><font size=4px>質自建康之江州，舫千餘乘，部伍前後百餘里。</font><font size=4px color="#009090"><font size=4px>〔舫，甫妄翻。乘，繩證翻。〕</font></font><font size=4px>帝方自攬威權，而質以少主遇之，</font><font size=4px color="#009090"><font size=4px>〔少，詩照翻。〕</font></font><font size=4px>政刑慶賞，一不咨稟。擅用湓口、鉤圻米，</font><font size=4px color="#009090"><font size=4px>〔湓口米，荊、湘、郢三州之運所積也。鉤圻米，南江之運所積也。水經註：灨水自南昌歷郴丘城下，又歷鉤圻邸閣下，而後至彭澤。圻，音畿。〕</font></font><font size=4px>臺符屢加檢詰，漸致猜懼。</font><font size=4px color="#009090"><font size=4px>〔檢詰，謂檢校米斛，而詰問擅用之由也。詰，去吉翻。〕</font></font><font size=4px>

 　　帝淫義宣諸女，義宣由是恨怒。質迺遣密信說義宣，</font><font size=4px color="#009090"><font size=4px>〔密信，密使也。說，輸芮翻；下說誘同。〕</font></font><font size=4px>以為「負不賞之功，挾震主之威，自古能全者有幾﹖今萬物係心於公，聲迹巳著；見幾不作，將為他人所先。</font><font size=4px color="#009090"><font size=4px>〔幾，居希翻。先，悉薦翻。〕</font></font><font size=4px>若命徐遺寶、魯爽驅西北精兵來屯江上，</font><font size=4px color="#009090"><font size=4px>〔徐遺寶刺兗州，直建康北；魯爽刺南豫，直建康西。魯爽素奉義宣，徐遺寶由義宣府參軍起，故欲命之同逆。〕</font></font><font size=4px>質帥九江樓船為公前驅，</font><font size=4px color="#009090"><font size=4px>〔帥，讀曰率。〕</font></font><font size=4px>已為得天下之半。公以八州之眾，徐進而臨之，</font><font size=4px color="#009090"><font size=4px>〔義宣都督荊、雍、梁、益、湘、交、廣、寧八州。〕</font></font><font size=4px>雖韓、白更生，不能為建康計矣。</font><font size=4px color="#009090"><font size=4px>〔韓、白，謂韓信、白起。〕</font></font><font size=4px>且少主失德，聞於道路；</font><font size=4px color="#009090"><font size=4px>〔聞，音問，同。〕</font></font><font size=4px>沈、柳諸將，亦我之故人，</font><font size=4px color="#009090"><font size=4px>〔沈慶之與質同以武幹事文帝，質為雍州，柳元景其部曲將也。將，即亮翻；下同。〕</font></font><font size=4px>誰肯為少主盡力者！</font><font size=4px color="#009090"><font size=4px>〔為，于偽翻；下為公同。〕</font></font><font size=4px>夫不可留者年也，不可失者時也。質常恐溘先朝露，</font><font size=4px color="#009090"><font size=4px>〔溘，苦答翻，又苦合翻。溘，奄也。朝露，言其易晞。溘先朝露，言奄然而死在朝露未晞之先。先，悉薦翻。〕</font></font><font size=4px>不得展其旅力，</font><font size=4px color="#009090"><font size=4px>〔毛萇曰：旅，眾也。考孔安國書註亦然。〕</font></font><font size=4px>為公掃除，於時悔之何及。」義宣腹心將佐諮議參軍蔡超、司馬竺超民等咸有富貴之望，</font><font size=4px color="#009090"><font size=4px>〔蔡超等以江州將佐從帝起義以得富貴，故懷非望。〕</font></font><font size=4px>欲倚質威名以成其業，共勸義宣從其計。質女為義宣子採之婦。義宣謂質無復異同，</font><font size=4px color="#009090"><font size=4px>〔復，扶又翻。〕</font></font><font size=4px>遂許之。超民，夔之子也。</font><font size=4px color="#009090"><font size=4px>〔景平、元嘉之間，竺夔守東陽有功。〕</font></font><font size=4px>臧敦時為黃門侍郎，帝使敦至義宣所，道經尋陽，質更令敦說誘義宣，</font><font size=4px color="#009090"><font size=4px>〔誘，音酉。〕</font></font><font size=4px>義宣</font><span class="h"><font size=4px>【章：甲十一行本「宣」下有「質」字；乙十一行本同；孔本同；張校同。】</font></font><font size=4px>意遂定。

 　　豫州刺史魯爽有勇力，義宣素與之相結。義宣密使人報爽及兗州刺史徐遺寶，期以今秋同舉兵。使者至壽陽，爽方飲醉，失義宣指，即日舉兵。</font><font size=4px color="#009090"><font size=4px>〔考異曰：宋本紀：「二月庚午，爽、臧質、南邵王義宣、徐遺寶舉兵反。」義宣傳云其年正月便反。宋略云：「二月，義宣等反。」按爽之反，帝猶遣質收魯弘，則非同日反明矣。又按長曆，是日戊辰朔；然則庚午三日也。義宣傳，起兵在二月二十六日，但不知爽反在正月與二月耳。〕</font></font><font size=4px>爽弟瑜在建康，聞之，逃叛。爽使其眾戴黃標，</font><font size=4px color="#009090"><font size=4px>〔戴黃以為標識。〕</font></font><font size=4px>竊造法服，登壇，自號建平元年；疑長史韋處穆、中兵參軍楊元駒、治中庾騰之不與己同，皆殺之。</font><font size=4px color="#009090"><font size=4px>〔處，昌呂翻。〕</font></font><font size=4px>徐遺寶亦勒兵向彭城。

 　　二月，義宣聞爽已反，狼狽舉兵。魯瑜弟弘為質府佐，帝敕質收之，質即執臺使，舉兵。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　義宣與質皆上表，言為左右所讒疾，欲誅君側之惡。義宣進爽號征北將軍。爽於是送所造輿服詣江陵，使征北府戶曹版義宣等，</font><font size=4px color="#009090"><font size=4px>〔晉、宋之制，藩方權宜授官者謂之版授。〕</font></font><font size=4px>文曰：「丞相劉，今補天子，名義宣；車騎臧，今補丞相，名質；平西朱，今補車騎，名脩之：</font><font size=4px color="#009090"><font size=4px>〔先是，臧質進號車騎將軍，鎮尋陽；朱脩之進號平西將軍，鎮襄陽；進義宣丞相，辭不受。〕</font></font><font size=4px>皆版到奉行。」義宣駭愕，爽所送法物並留竟陵，不聽進。質加魯弘輔國將軍，下戍大雷。義宣遣諮議參軍劉諶之將萬人就弘，</font><font size=4px color="#009090"><font size=4px>〔諶，氏壬翻。將，即亮翻。〕</font></font><font size=4px>召司州刺史魯秀，欲使為諶之後繼。秀至江陵見義宣，出，拊膺曰：「吾兄誤我，乃與癡人作賊，今年敗矣！」

 　　義宣兼荊、江、兗、豫四州之力，威震遠近。帝欲奉乘輿法物迎之，</font><font size=4px color="#009090"><font size=4px>〔乘，繩證翻。〕</font></font><font size=4px>竟陵王誕固執不可，曰：「柰何持此座與人！」乃止。</font><font size=4px color="#009090"><font size=4px>〔竟陵王誕時為揚州刺史。〕</font></font><font size=4px>

 　　己卯，以領軍將軍柳元景為撫軍將軍；辛卯，以左衛將軍王玄謨為豫州刺史。</font><font size=4px color="#009090"><font size=4px>〔欲以代魯爽。〕</font></font><font size=4px>命元景統玄謨等諸將以討義宣。癸巳，進據梁山洲，</font><font size=4px color="#009090"><font size=4px>〔時梁山江中有洲，玄謨等舟師據之。〕</font></font><font size=4px>於兩岸築偃月壘，水陸待之。義宣自稱都督中外諸軍事，命僚佐悉稱名。

 　　6甲午，魏主詣道壇受圖籙。</font><font size=4px color="#009090"><font size=4px>〔寇謙之之遺教也。〕</font></font><font size=4px>

 　　7丙申，以安北司馬夏侯祖歡為兗州刺史。</font><font size=4px color="#009090"><font size=4px>〔代徐遺寶。〕</font></font><font size=4px>三月，己亥，內外戒嚴。</font><font size=4px color="#009090"><font size=4px>〔考異曰：宋本紀、宋略皆作癸亥，下有辛丑。按長曆，是月戊戌朔，癸亥二十六日，辛丑乃四日也；當作己亥。〕</font></font><font size=4px>辛丑，以徐州刺史蕭思話為江州刺史，</font><font size=4px color="#009090"><font size=4px>〔欲以代臧質。〕</font></font><font size=4px>柳元景為雍州刺史。</font><font size=4px color="#009090"><font size=4px>〔欲以代朱脩之。雍，於用翻。〕</font></font><font size=4px>癸卯，以太子左衛率龐秀之為徐州刺史。</font><font size=4px color="#009090"><font size=4px>〔欲以代蕭思話。〕</font></font><font size=4px>

 　　義宣移檄州郡，加進位號，使同發兵。雍州刺史朱脩之偽許之，而遣使陳誠於帝。</font><font size=4px color="#009090"><font size=4px>〔遣使，疏吏翻；下同。〕</font></font><font size=4px>益州刺史劉秀之斬義宣使者，遣中兵參軍韋崧</font><span class="h"><font size=4px>【嚴：「崧」改「山松」。】</font></font><font size=4px>將萬人襲江陵。</font><font size=4px color="#009090"><font size=4px>〔將，即亮翻；下使將同。〕</font></font><font size=4px>

 　　戊申，義宣帥眾十萬發江津，舳艫數百里。</font><font size=4px color="#009090"><font size=4px>〔帥，讀曰率。舳，音逐。艫，音盧。〕</font></font><font size=4px>以子慆為輔國將軍，與左司馬竺超民留鎮江陵。</font><font size=4px color="#009090"><font size=4px>〔慆，土刀翻。〕</font></font><font size=4px>檄朱脩之使發兵萬人繼進，脩之不從。義宣知脩之貳於己，乃以魯秀為雍州刺史，使將萬餘人擊之。王玄謨聞秀不來，</font><font size=4px color="#009090"><font size=4px>〔魯秀善戰，故王玄謨憚之。〕</font></font><font size=4px>喜曰：「臧質易與耳。」</font><font size=4px color="#009090"><font size=4px>〔易，以豉翻。〕</font></font><font size=4px>

 　　冀州刺史垣護之妻，徐遺寶之姊也，遺寶邀護之同反，護之不從，發兵擊之。遺寶遣兵襲徐州長史明胤於彭城，不克。</font><font size=4px color="#009090"><font size=4px>〔蕭思話已離彭城，長史明胤守之。〕</font></font><font size=4px>胤與夏侯祖歡、垣護之共擊遺寶於湖陸，</font><font size=4px color="#009090"><font size=4px>〔未兗州治湖陸。〕</font></font><font size=4px>遺寶棄眾焚城，奔魯爽。

 　　義宣至尋陽，以質為前鋒而進，爽亦引兵直趣歷陽，</font><font size=4px color="#009090"><font size=4px>〔趣，七喻翻。〕</font></font><font size=4px>與質水陸俱下。殿中將軍沈靈賜將百舸，破質前軍於南陵，擒軍主徐慶安等。</font><font size=4px color="#009090"><font size=4px>〔舸，古我翻。〕</font></font><font size=4px>質至梁山，夾陳兩岸，與官軍相拒。</font><font size=4px color="#009090"><font size=4px>〔陳，讀日陣。〕</font></font><font size=4px>

 　　夏，四月，戊辰，以後將軍劉義綦為湘州刺史；甲申，以朱脩之為荊州刺史。</font><font size=4px color="#009090"><font size=4px>〔義宣為荊、湘二州刺史而反，故二州皆命代，以朱脩之效順，使制其後，故命以荊州。〕</font></font><font size=4px>

 　　上遣左軍將軍薛安都、龍驤將軍南陽宗越等戍歷陽，</font><font size=4px color="#009090"><font size=4px>〔驤，思將翻。〕</font></font><font size=4px>與魯爽前鋒楊胡興等戰，斬之。</font><font size=4px color="#009090"><font size=4px>〔考異曰：安都傳作「胡與」，今從宗越傳。〕</font></font><font size=4px>爽不能進，留軍大峴，使魯瑜屯小峴。</font><font size=4px color="#009090"><font size=4px>〔小峴在合肥之東，大峴又在小峴之東。峴，戶典翻。〕</font></font><font size=4px>上復遣鎮軍將軍沈慶之濟江，督諸將討爽，</font><font size=4px color="#009090"><font size=4px>〔復，扶又翻。〕</font></font><font size=4px>爽食少，引兵稍退，自留斷後；</font><font size=4px color="#009090"><font size=4px>〔少，詩沼翻。斷，音短；斷後，古之所謂殿也。〕</font></font><font size=4px>慶之使薛安都帥輕騎追之，</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>丙戌，及爽於小峴。爽將戰，飲酒過醉，安都望見爽，即馬大呼，直往刺之，</font><font size=4px color="#009090"><font size=4px>〔呼，火故翻。刺，七亦翻。〕</font></font><font size=4px>應手而倒，左右范雙斬其首。爽眾奔散，瑜亦為部下所殺，遂進攻壽陽，克之。</font><font size=4px color="#009090"><font size=4px>〔爽為南豫州刺史，鎮壽陽。〕</font></font><font size=4px>徐遺寶奔東海，東海人殺之。

 　　李延壽論曰：凶人之濟其身，非世亂莫由焉。魯爽以亂世之情，而行之於平日，</font><font size=4px color="#009090"><font size=4px>〔平日，謂安平無事之日。〕</font></font><font size=4px>其取敗也宜哉！</font><font size=4px color="#009090"><font size=4px>〔考異曰：此語本出沈約宋書吳喜黃回傳贊，而延壽取之。以約施用失所，故絀其名。〕</font></font><font size=4px>

 　　8南郡王義宣至鵲頭，慶之送爽首示之，并與書曰：「僕荷任一方，而釁生所統。」</font><font size=4px color="#009090"><font size=4px>〔去年，慶之鎮盱眙，今使之專征，蓋兼督兗、豫。荷，下可翻。釁，許觀翻。〕</font></font><font size=4px>近聊帥輕師，指往翦撲，</font><font size=4px color="#009090"><font size=4px>〔輕師，言非重兵。撲，普上翻。〕</font></font><font size=4px>軍鋒裁及，賊爽授首。公情契異常，</font><font size=4px color="#009090"><font size=4px>〔言義宣與爽相結，情契異於常人。〕</font></font><font size=4px>或欲相見，及其可識，指送相呈。」爽累世將家，</font><font size=4px color="#009090"><font size=4px>〔魯爽父軌，軌父宗之，三世將家。〕</font></font><font size=4px>驍猛善戰，號萬人敵；</font><font size=4px color="#009090"><font size=4px>〔驍，堅堯翻。〕</font></font><font size=4px>義宣與質聞其死，皆駭懼。

 　　柳元景于採石；王玄謨以臧質眾盛，遣使來求益兵，</font><font size=4px color="#009090"><font size=4px>〔使，疏吏翻。〕</font></font><font size=4px>上使元景進屯姑孰。</font><font size=4px color="#009090"><font size=4px>〔考異曰：垣護之傳作「南州」，蓋南州即姑孰也。按宋白續通典曰：「桓玄居南州，以在國南，故曰南州，」載之宣州之下。晉書云：「桓玄於南州起齋，號曰盤龍齋。劉毅小字盤龍。玄既敗，毅以豫州刺史出鎮姑孰，正居是齋。」桓玄既誅司馬元顯，出鎮姑孰，起盤龍齋，蓋是時也。晉書正指姑孰為南州，宋白誤矣。〕</font></font><font size=4px>

 　　太傅義恭與義宣書曰：「往時仲假兵，靈寶尋害其族；孝伯推誠，牢之旋踵而敗。」</font><font size=4px color="#009090"><font size=4px>〔假兵、推誠事並見一百一十卷晉安帝隆安二年，桓玄殺殷仲堪見一百一十一卷三年。桓玄，字靈寶。王恭，字孝伯。〕</font></font><font size=4px>臧質少無美行，弟所具悉。</font><font size=4px color="#009090"><font size=4px>〔質少輕薄無檢，為文帝所嫌。少，詩照翻。行，下孟翻。〕</font></font><font size=4px>今藉西楚之強力，圖濟其私；凶謀若果，</font><font size=4px color="#009090"><font size=4px>〔果，勝也，克也，決也。〕</font></font><font size=4px>恐非復池中物也。」</font><font size=4px color="#009090"><font size=4px>〔復，扶又翻。〕</font></font><font size=4px>義宣由此疑之。五月，甲辰，義宣至無湖，質進計曰：「今以萬人取南州，則梁山中絕；</font><font size=4px color="#009090"><font size=4px>〔柳元景屯南州為梁山後鎮，若取之，則梁山之路中絕。〕</font></font><font size=4px>萬人綴梁山，則玄謨必不敢動；下官中流鼓棹，直趣石頭，此上策也。」</font><font size=4px color="#009090"><font size=4px>〔沈慶之、薛安都等在江西，柳元景、王玄謨等與義宣相持；若質計得行，建康殆矣。趣，七喻翻。〕</font></font><font size=4px>義宣將從之。劉諶之密言於義宣曰：「質求前驅，此志難測。不如盡銳攻梁山，事克然後長驅，此萬安之計也。」義宣乃止。

 　　冗從僕射胡子反等守梁山西壘，會西南風急，質遣其將尹周之攻西壘；</font><font size=4px color="#009090"><font size=4px>〔因西南風急而攻西壘，東壘之兵難以逆風赴救。赜，而隴翻。從，才用翻。將，即亮翻。〕</font></font><font size=4px>子反方渡東岸就玄謨計事，聞之，馳歸。</font><span class="h"><font size=4px>【章：甲十一行本「歸」下有「周之攻壘甚急」六字；乙十一行本同；孔本同；張校同；退齋校同。】</font></font><font size=4px>偏將劉季之帥之軍殊死戰，</font><font size=4px color="#009090"><font size=4px>〔帥，讀曰率。〕</font></font><font size=4px>求救於玄謨，玄謨不遣；大司馬參軍崔勳之固爭，乃遣勳之與積弩將軍垣詣之救之。比至，城已陷，勳之、詢之皆戰死。</font><font size=4px color="#009090"><font size=4px>〔比，必寐翻，及也。考異曰：義宣傳曰：「五月十九日，西南風猛。」宋略曰：「己亥，質遣尹周之攻梁山西壘，陷之。」按長曆，是月丁酉朔，三日己亥，八日甲辰，十八日甲寅。宋略於己亥上有甲辰，下有甲寅，然則決非十九日與己亥，或者是己酉與辛亥也。今不書日，闕疑。〕</font></font><font size=4px>詢之，護之之弟也。子反等奔還東岸。質又遣其將龐法起將數千兵趨南浦，欲自後掩玄謨，</font><font size=4px color="#009090"><font size=4px>〔龐，皮江翻。趨，七俞翻。時玄謨使其將鄭琨、武念戍南浦，其地則今之大信港也，俗謂之肩擔河。〕</font></font><font size=4px>游擊將軍垣護之引水軍與戰，破之。</font><font size=4px color="#009090"><font size=4px>〔此以上皆梁山交戰事。〕</font></font><font size=4px>

 　　朱脩之斷馬鞍山道，</font><font size=4px color="#009090"><font size=4px>〔水經註：檀溪水出襄陽西柳子山下，東為鴨湖，湖在馬鞍山東北。按馬鞍山今謂之望楚山，晉劉弘所改名也，高處有三磴。斷，丁管翻。〕</font></font><font size=4px>據險自守。魯秀攻之，不克，屢為脩之所敗，</font><font size=4px color="#009090"><font size=4px>〔敗，補邁翻。〕</font></font><font size=4px>乃還江陵，脩之引兵躡之。或勸脩之急追，脩之曰：「魯秀，驍將也；獸窮則攫，不可迫也。」</font><font size=4px color="#009090"><font size=4px>〔兵法有言：知彼知己，百戰不殆。朱脩之此戰近之。驍，堅堯翻。將，即亮翻。〕</font></font><font size=4px>

 　　王玄謨使垣護之告急於柳元景曰：「西城不守，唯餘東城萬人。賊軍數倍，強弱不敵，欲退還姑孰，就下協力當之，更議進取。」元景不許，曰：「賊勢方盛，不可先退，吾當甲赴之。」護之曰：「賊謂南州有三萬人，而將軍麾下裁十分之一，若往造賊壘，</font><font size=4px color="#009090"><font size=4px>〔造，七到翻。〕</font></font><font size=4px>則虛實露矣。王豫州必不可來，不如分兵援之。」元景曰：「善！」乃留羸弱自守，悉遣精兵助玄謨，多張旗幟。</font><font size=4px color="#009090"><font size=4px>〔羸，倫為翻。幟，昌志翻。〕</font></font><font size=4px>梁山望之如數萬人，皆以為建康兵悉至，眾心乃安。

 　　質自請攻東城。諮議參軍顏樂之說義宣曰：「質若復克東城，</font><font size=4px color="#009090"><font size=4px>〔樂，音洛。說，輸芮翻。復，扶又翻。〕</font></font><font size=4px>則大功盡歸之矣；宜遣麾下自行。」義宣乃遣劉諶之與質俱進。甲寅，義宣至梁山，頓兵西岸，</font><font size=4px color="#009090"><font size=4px>〔義宣自鵲頭至梁山西岸。〕</font></font><font size=4px>質與劉諶之進攻東城。玄謨督諸軍大戰，薛安都帥突騎先衝其陳之東南，陷之，</font><font size=4px color="#009090"><font size=4px>〔帥，讀曰率。騎，奇寄翻。陳，讀曰陳。〕</font></font><font size=4px>斬諶之首，劉季之、宗越又陷其西北，質等兵大敗。垣護之燒江中舟艦，煙陷覆水，</font><font size=4px color="#009090"><font size=4px>〔艦，戶黯翻。覆，敷又翻；下覆頭同。〕</font></font><font size=4px>延及西岸營壘殆盡；諸軍乘勢攻之，義宣兵亦潰。義宣單舸迸走，閉戶而泣，</font><font size=4px color="#009090"><font size=4px>〔舸，古我翻。迸，北孟翻。戶，艦戶也。〕</font></font><font size=4px>荊州人隨之者猶百餘舸。質欲見義宣計事，而義宣已去，質不知所為，亦走，其眾皆降散。</font><font size=4px color="#009090"><font size=4px>〔降，戶江翻。〕</font></font><font size=4px>己未，解嚴。

 　　9癸亥，以吳興太守劉延孫為尚書右僕射。</font><font size=4px color="#009090"><font size=4px>〔守，手又翻。〕</font></font><font size=4px>

 　　10六月，丙寅，魏主如陰山。

 　　11臧質至尋陽，焚燒府舍，載妓妾西走；使嬖人何文敬領餘兵居前，至西陽。西陽太守魯方平紿文敬曰：</font><font size=4px color="#009090"><font size=4px>〔妓，渠綺翻。嬖，卑義翻，又博計翻。紿，蕩亥翻。〕</font></font><font size=4px>「詔書唯捕元惡，餘無所問，不如逃之。」文敬棄眾亡去。質先以妹夫羊沖為武昌郡，</font><font size=4px color="#009090"><font size=4px>〔晉起居注：武帝太康元年改江夏為武昌郡。又按晉志，吳主權以東鄂置武昌郡；今壽昌軍是也。〕</font></font><font size=4px>質往投之；沖已為郡丞胡庇之所殺，質無所歸，乃逃于南湖，</font><font size=4px color="#009090"><font size=4px>〔南湖今在壽昌軍武昌縣東八里。〕</font></font><font size=4px>掇蓮實噉之。</font><font size=4px color="#009090"><font size=4px>〔掇，于括翻。噉，徒濫翻，又徒覽翻。〕</font></font><font size=4px>追兵至，以荷覆頭，自沈於水，出其鼻。</font><font size=4px color="#009090"><font size=4px>〔沈，持林翻。〕</font></font><font size=4px>戊辰，軍主鄭俱兒望見，射之，中心，</font><font size=4px color="#009090"><font size=4px>〔射，而亦翻。中，竹仲翻。〕</font></font><font size=4px>兵刃亂至，腸胃縈水草，斬首送建康，子孫皆棄市，并誅其黨樂安太守</font><span class="h"><font size=4px>【章：甲十一行本作「豫章太守樂安」六字；乙十一行本同；孔本同；張校云：「黨」下脫「豫章太守」四字，「安」下衍「太守」二字。】</font></font><font size=4px>任薈之、</font><font size=4px color="#009090"><font size=4px>〔任，音壬。薈，烏外翻。〕</font></font><font size=4px>臨川內史劉懷之、鄱陽太守杜仲儒。仲儒，驥之兄子也。</font><font size=4px color="#009090"><font size=4px>〔杜驥，元嘉中刺青州。〕</font></font><font size=4px>功臣柳元景等封賞各有差。

 　　丞相義宣走至江夏，聞巴陵有軍，</font><font size=4px color="#009090"><font size=4px>〔巴陵之軍，蓋韋崧之兵也；或曰：湘州刺史劉遵考之兵也。夏，戶雅翻。〕</font></font><font size=4px>回向江陵，眾散且盡，與左右十許人徒走，腳痛不能前，僦民露車自載，</font><font size=4px color="#009090"><font size=4px>〔僦，即就翻，賃也。〕</font></font><font size=4px>緣道求食。至江陵郭外，遣人報竺超民，超民具羽儀兵眾迎之。時荊州帶甲尚萬餘人，左右翟靈寶誡義宣使撫忍將佐，</font><font size=4px color="#009090"><font size=4px>〔翟，萇伯翻。將，即亮翻。〕</font></font><font size=4px>以：「臧質違指授之宜，用致失利。今治兵繕甲，更為後圖。」</font><font size=4px color="#009090"><font size=4px>〔治，置之翻。〕</font></font><font size=4px>昔漢高百敗，終成大業....」而義宣忘靈寶之言， 誤云「項羽千敗」，眾咸掩口。</font><font size=4px color="#009090"><font size=4px>〔掩口而笑也。〕</font></font><font size=4px>魯秀、竺超民等猶欲收餘兵更圖一決；而義宣惛沮，無復神守，人內不復出，</font><font size=4px color="#009090"><font size=4px>〔沮，在呂翻。復，扶又翻；下夜復 同。〕</font></font><font size=4px>左右腹心稍稍離叛。魯秀北走，</font><font size=4px color="#009090"><font size=4px>〔考異曰：宋略云：「秀自襄陽敗退，將及江陵，聞敗北走。」今從宋書。〕</font></font><font size=4px>義宣不能自立，欲從秀去，乃攜息慆</font><font size=4px color="#009090"><font size=4px>〔息，子 也。〕</font></font><font size=4px>及所愛妾五人，著男子服相隨。</font><font size=4px color="#009090"><font size=4px>〔著，陟略翻。〕</font></font><font size=4px>城內擾亂，白刃交橫，義宣懼，墜馬，遂步進；竺超民送至城外，更以馬與之，歸而城守。</font><font size=4px color="#009090"><font size=4px>〔守，手又翻。〕</font></font><font size=4px>義宣求秀不得，左右盡棄之，夜，復還南郡空廨；</font><font size=4px color="#009090"><font size=4px>〔南郡太守廨舍，蓋在江陵城外。廨，古隘翻。〕</font></font><font size=4px>旦日，超民收送刺姦。</font><font size=4px color="#009090"><font size=4px>〔自漢以來，公府有刺姦掾。〕</font></font><font size=4px>義宣止獄戶，坐地歎曰：「臧質老奴誤我！」五妾尋被遣出，義宣號泣，語獄吏曰：「常日非苦，今日分別始是苦。」</font><font size=4px color="#009090"><font size=4px>〔被，皮義翻。號，戶高翻。語，牛倨翻。別，如字；分別，猶分離也。〕</font></font><font size=4px>魯秀眾散，不能去，還向江陵，城上人射之，</font><font size=4px color="#009090"><font size=4px>〔射，而亦翻。〕</font></font><font size=4px>秀赴水死，就取其首。

 　　詔右僕射劉孝</font><span class="h"><font size=4px>【章：甲十一行本「孝」作「延」；乙十一行本同；孔本同；張校同；退齋校同。】</font></font><font size=4px>孫使荊、江二州，旌別枉直，</font><font size=4px color="#009090"><font size=4px>〔使，疏吏翻。別，彼列翻。〕</font></font><font size=4px>就行誅賞；且分割二州之地，議更置新州。</font><font size=4px color="#009090"><font size=4px>〔由是遂分荊、湘、江、豫之地置郢州。〕</font></font><font size=4px>

 　　初，晉氏南遷，以揚州為京畿，穀帛所資皆出焉；以荊、江為重鎮，甲兵所聚盡在焉；常使大將居之。</font><font size=4px color="#009090"><font size=4px>〔將，即亮翻。〕</font></font><font size=4px>三州戶口，居江南之半，上惡其強大，故欲分之。</font><font size=4px color="#009090"><font size=4px>〔惡，烏路翻；下同。〕</font></font><font size=4px>癸未，分揚州浙東五郡置東揚州，治會稽；</font><font size=4px color="#009090"><font size=4px>〔五郡：會稽、東陽、永嘉、臨海、新安。會，工外翻。〕</font></font><font size=4px>分荊、湘、江、豫州之八郡置郢州，治江夏；</font><font size=4px color="#009090"><font size=4px>〔分荊州之江夏、竟陵、隨、武陵、天門、湘州巴陵、江州武昌、豫州西陽凡八郡。永初郡國志及何承天志，江夏太守本治安陸，自此之後徙治夏口；今鄂州治江夏縣即其地。夏，戶雅翻；下夏口同。〕</font></font><font size=4px>罷南蠻校尉，遷其營於建康。</font><font size=4px color="#009090"><font size=4px>〔晉武帝置護南蠻校尉於襄陽，江左初省，尋又置於江陵。水經註：南蠻校尉府在方城；自油口以東，屯營相接，悉是南蠻府屯兵。校，戶教翻。〕</font></font><font size=4px>太傅義恭議使郢州治巴陵，尚書令何尚之曰：「夏口在荊、江之中，正對沔口，通接雍、梁，實為津要。</font><font size=4px color="#009090"><font size=4px>〔自夏口入沔，泝流而上，至襄陽，又泝流而上至漢中，故云通接雍、梁。雍，於用翻。〕</font></font><font size=4px>由來舊鎮，根基不易，</font><font size=4px color="#009090"><font size=4px>〔夏口自吳以來為重鎮。〕</font></font><font size=4px>既有見城，</font><font size=4px color="#009090"><font size=4px>〔見，賢遍翻。〕</font></font><font size=4px>浦大容舫，於事為便。」</font><font size=4px color="#009090"><font size=4px>〔守江之備，船艦為急，故以浦大容舫為便。舫，甫妄翻。〕</font></font><font size=4px>上從之。既而荊、揚因此虛耗。尚之請復合二州，</font><font size=4px color="#009090"><font size=4px>〔復，扶又翻。〕</font></font><font size=4px>上不許。

 　　12戊子，省錄尚書事。上惡宗室強盛，不欲權在臣下；太傅義恭知其指，故請省之。

 　　13上使王公、八座與荊州刺史朱脩之書，</font><font size=4px color="#009090"><font size=4px>〔晉志曰：五曹尚書、一僕射、二令為八座。宋蓋二僕射，一令。〕</font></font><font size=4px>令丞相義宣自為計。書未達，庚寅，脩之入江陵，殺義宣，并誅其子十六人，及同黨竺超民、從事中郎蔡超、諮議參軍顏樂之等。超民兄弟應從誅，何尚之上言：「賊既遁走，一夫可擒。若超民反覆昧利，即當取之，非唯免愆，亦可要不義之賞。而超民曾無此意，微足觀過知仁。</font><font size=4px color="#009090"><font size=4px>〔何尚之此言為竺超民兄弟道地耳。要，一遙翻。〕</font></font><font size=4px>且為官保全城府，謹守庫藏，</font><font size=4px color="#009090"><font size=4px>〔為，于偽翻。藏，徂浪翻。〕</font></font><font size=4px>端坐待縛。今戮及兄弟，則與其餘逆黨無異，於事為重。」上乃原之。

 　　14秋，七月，丙申朔，日有食之。

 　　15庚子，魏皇子弘生；辛丑，大赦，改元興光。

 　　16丙辰，大赦。

 　　18乙亥，魏主還平城。</font><font size=4px color="#009090"><font size=4px>〔是年夏，書魏主如陰山。〕</font></font><font size=4px>

 　　19冬，十一月，戊戌，魏主如中山，遂如信都；十二月，丙子，還，幸靈丘，</font><font size=4px color="#009090"><font size=4px>〔靈丘縣自漢以來屬代郡，唐為蔚州。〕</font></font><font size=4px>至溫泉宮；庚辰，還平城。

 　　二年（乙未、四五五）

 　　1春，正月，魏車騎大將軍樂平王拔有罪賜死。</font><font size=4px color="#009090"><font size=4px>〔騎，奇寄翻。〕</font></font><font size=4px>

 　　2鎮北大將軍、南兗州刺史慶之請老；二月，丙寅，以為左光祿大夫、開府儀同三司。慶之固讓，表疏數十上，又面自陳，乃至稽顙泣涕。</font><font size=4px color="#009090"><font size=4px>〔上，時掌翻。稽，音啟。〕</font></font><font size=4px>上不能奪，聽以始興公就第，厚加給奉。頃之，上復欲用慶之，</font><font size=4px color="#009090"><font size=4px>〔復，扶又翻；下同。〕</font></font><font size=4px>使何尚之往起之。尚之累陳上意，慶之笑曰：「沈公不效何公，往而復返。」</font><font size=4px color="#009090"><font size=4px>〔尚之不能固志，見一百二十六卷文帝元嘉二十八年。〕</font></font><font size=4px>尚之慚而止。辛巳，以尚書右僕射劉延孫為南兗刺史。

 　　3夏，五月，戊戌，以湘州刺史劉遵考為尚書右僕射。

 　　4六月，壬戌，魏改元太安。

 　　5甲子，大赦。

 　　6甲申，魏主還平城。</font><font size=4px color="#009090"><font size=4px>〔史亦不書所如之地。〕</font></font><font size=4px>

 　　7秋，七月，癸巳，立皇弟休祐為山陽王，休茂為海陵王，休業為鄱陽王。

 　　8丙辰，魏主如河西。

 　　9雍州刺史武昌王渾</font><font size=4px color="#009090"><font size=4px>〔朱脩之已赴江陵，柳元景又留建康，以渾雍州。雍，於用翻。〕</font></font><font size=4px>與左右作檄文，自號楚王，改元永光，備置百官，以為戲笑。長史王翼之封呈其手迹。八月，庚申，廢渾為庶人，徙始安郡。上遣員外散騎侍郎東海戴明寶詰責渾，</font><font size=4px color="#009090"><font size=4px>〔散，悉亶翻。騎，奇寄翻。詰，去吉翻。〕</font></font><font size=4px>因逼令自殺，時年十七。

 　　10丁亥，魏主還平城。

 　　11詔祀郊廟，初設備樂，從前殿中曹郎荀萬秋之議也。</font><font size=4px color="#009090"><font size=4px>〔晉氏南渡草創，二郊無樂；宗廟雖有登歌，亦無二舞。及破符堅，得樂工，始有金石之樂。文帝元嘉二十二年，南郊，始設登歌。此所謂備樂，非能備雅樂，魏、晉以來世俗之樂耳。順帝昇明二年，王僧虔所謂「朝廷禮樂多違舊典」，蓋指此類。〕</font></font><font size=4px>

 　　12上欲削弱王侯。冬，十月，己未，江夏王義恭、竟陵王誕奏裁</font><span class="h"><font size=4px>【章：甲十一行本「裁」下有「損」字；乙十一行本同；孔本同。】</font></font><font size=4px>王、侯車服、器用、樂舞制度，凡九事；上因諷有司奏增廣為二十四條，</font><font size=4px color="#009090"><font size=4px>〔聽事，不得南面坐，施帳并乱。蕃國官正、冬不得徒跣登國殿及夾侍國師，傳令及油戟。公主、妃傳令不得朱服。輿不得重択。鄣扇不得雉尾。槊毦不得孔雀白氅。夾轂隊不得絳襖。平乘但馬不得過二匹。胡伎不得綵衣。舞妓正、冬著覧衣，不得莊面蔽花。正、冬會不得劍舞、杯柈舞。長蹻伎、竜舒丸劍、博山伎、緣大橦伎、五案伎，自非正、冬會奏舞曲不得舞。諸妃、主不得著緄帶。信幡，非臺省官悉用絳。郡、縣內史、相及封內官長，於其封君，既非在三，罷官則不復追敬；不合稱臣，止宜上下官敬而已。諸鎮常行車，前後不得過六隊，白直夾轂不在其限；刀不得過銀銅飾。諸王女封縣主，諸王子孫襲封，王之妃及封侯者夫人，行並不得鹵簿。諸王子繼體為王，婚葬吉凶，悉依諸國公侯之禮，不得同皇弟、皇子。車輿非軺車不得油幢。平乘船皆平兩頭，作露平形，不得擬象龍舟。悉不得朱油帳。錯不得作五花及堅筍形。〕</font></font><font size=4px>聽事不得向坐；劍不得為鹿盧形；</font><font size=4px color="#009090"><font size=4px>〔晉灼曰：古長劍，首以玉作井鹿盧形。〕</font></font><font size=4px>內史、相及封內官長止稱下官，不得稱臣，罷官則不復追敬。</font><font size=4px color="#009090"><font size=4px>〔長，知兩翻。復，扶又翻。〕</font></font><font size=4px>詔可。

 　　13庚午，魏以遼西王常英為太宰。

 　　14壬午，以太傅義恭領揚州刺史，竟陵王誕為司空、領南徐州刺史，建平王宏為尚書令。

 　　15是歲，以故氐王楊保宗子元和為征虜將軍，楊頭為輔國將軍。頭，文德之從祖兄也。元和雖楊氏正統，</font><font size=4px color="#009090"><font size=4px>〔從，才用翻。楊保宗，氐王楊玄之子，故元和為楊氏正統。〕</font></font><font size=4px>朝廷以其年幼才弱，未正位號；部落無定主。頭先戍葭蘆，母妻子弟並為魏所執，</font><font size=4px color="#009090"><font size=4px>〔文帝元嘉二十年，魏克仇池，楊文德敗走；頭母妻子弟為魏所執，當在是年。二十七年，始使頭戍葭蘆。〕</font></font><font size=4px>而頭為宋堅守無貳心。</font><font size=4px color="#009090"><font size=4px>〔為，于偽翻。〕</font></font><font size=4px>雍州刺史王玄謨上言：</font><font size=4px color="#009090"><font size=4px>〔雍，於用翻。上，時掌翻。〕</font></font><font size=4px>「請以頭為假節、西秦州刺史，用安輯其眾。俟數年之後，元和稍長，使嗣故業。若元和才用不稱，</font><font size=4px color="#009090"><font size=4px>〔長，知兩翻。稱，尺證翻。〕</font></font><font size=4px>便應歸頭。頭能藩扞漢川，使無虜患，彼四千戶荒州殆不足惜。若葭蘆不守，漢川亦無立理。」上不從。

 　　三年（丙申、四五六）

 　　1春，正月，庚寅，立皇弟休範為順陽王，休若為巴陵王。戊戌，立皇子子尚為西陽王。

 　　2壬子，納右衛將軍何瑀女為太子妃。瑀，澄之曾孫也。甲寅，大赦。

 　　3乙卯，魏立貴人馮氏為皇后。后，遼西郡公朗之女也；</font><font size=4px color="#009090"><font size=4px>〔馮朗降魏見一百二十二卷文帝元嘉九年。〕</font></font><font size=4px>朗為秦、雍二州刺史，</font><font size=4px color="#009090"><font size=4px>〔雍，於用翻。〕</font></font><font size=4px>坐事誅，后由是沒人宮。</font><font size=4px color="#009090"><font size=4px>〔為馮后專魏政張本。〕</font></font><font size=4px>

 　　4二月，丁巳，魏主立子弘為皇太子，先使其母李貴人條記付託兄弟，然後依故事賜死。

 　　5甲子，以廣州刺史宗愨為豫州刺史。故事，府州部內論事，皆籤前直所論之事，置典籤以主之。宋世諸皇子為方鎮者多幼，時主皆以親近左右領典籤，</font><font size=4px color="#009090"><font size=4px>〔近，其靳翻。〕</font></font><font size=4px>典籤之權梢重。至是，雖長王臨藩，</font><font size=4px color="#009090"><font size=4px>〔長，知兩翻。〕</font></font><font size=4px>素族出鎮，典籤皆出納教命，執其樞要，刺史不得專其職任。及愨為豫州，臨安吳喜為典籤。</font><font size=4px color="#009090"><font size=4px>〔吳分餘杭為臨水縣，晉武帝太康元年，更名臨安，屬吳興郡。〕</font></font><font size=4px>愨刑政所施，喜每多違執，愨大怒，曰：「宗愨年將六十，為國竭命，</font><font size=4px color="#009090"><font size=4px>〔為，于偽翻。〕</font></font><font size=4px>正得一州如斗大，</font><font size=4px color="#009090"><font size=4px>〔正，一作「止」〕</font></font><font size=4px>不能復與典籤共臨之！」喜稽顙流血，乃止。</font><font size=4px color="#009090"><font size=4px>〔復，扶又翻。稽，音啟。〕</font></font><font size=4px>

 　　6丁零數千家匿井陘山中為盜，</font><font size=4px color="#009090"><font size=4px>〔陘，音刑。〕</font></font><font size=4px>魏選部尚書陸真</font><font size=4px color="#009090"><font size=4px>〔初學記：漢成帝置列曹尚書四人，其一曰常侍曹；光武改侍曹曰吏部，主選舉；靈帝改吏部為選部。後魏初有殿中、樂部、駕部、南部、北部五尚書，選部尚書蓋此時方置。〕</font></font><font size=4px>與州郡合兵討滅之。

 　　7閏月，戊午，以尚書左僕射劉遵考為丹楊尹。

 　　8癸酉，鄱陽哀王休業卒。

 　　9太傅義恭以南兗州刺史西陽王子尚有寵，將避之，乃辭揚州。秋，七月，解義恭揚州，丙子，以子尚為揚州刺史。時熒惑守南斗，上廢西州舊館，使子尚移治東城以厭之。</font><font size=4px color="#009090"><font size=4px>〔厭，於葉翻，又於琰翻。斗，揚州分，故厭之。〕</font></font><font size=4px>揚州別駕從事沈懷文曰：「天道示變，宜應之以德。今雖空西州，恐無益也。」不從。懷文，懷遠之兄也。

 　　10八月，魏平西將軍漁陽公尉眷擊伊吾，克其城，大獲而還。</font><font size=4px color="#009090"><font size=4px>〔李寶以伊吾、敦煌降－魏。寶既入朝，伊吾復叛，故擊之。尉，紆勿翻。還，從宣翻，又如字。〕</font></font><font size=4px>

 　　11九月，壬戌，以丹楊尹劉遵考為尚書右僕射。

 　　12冬，十月，甲申，魏主還平城。</font><font size=4px color="#009090"><font size=4px>〔亦不書所如之地。〕</font></font><font size=4px>

 　　丙午，太傅义恭进位太宰，领司徒。

 　　14十一月，魏以尚書西平王源賀為冀州剌史，更賜爵隴西王。</font><font size=4px color="#009090"><font size=4px>〔更，工衡翻。〕</font></font><font size=4px>賀上言：「今北虜遊魂，南寇負險，疆埸之間，猶須防戍。</font><font size=4px color="#009090"><font size=4px>〔埸，音亦。〕</font></font><font size=4px>臣愚以為，自非大逆、赤手殺人，其坐贓盜及過誤應入死者，皆可原宥，讁使守邊；則是已斷之體受更生之恩，傜役之家蒙休息之惠。」魏高宗從之。久之，謂群臣曰：「吾用賀言，一歲所活不少，</font><font size=4px color="#009090"><font size=4px>〔少，詩沼翻。〕</font></font><font size=4px>增戍兵亦多。卿等人人如賀，朕何憂哉！」會武邑人石華告賀謀反，</font><font size=4px color="#009090"><font size=4px>〔武邑縣，前漢屬信都，後漢屬安平，晉武帝分立武邑郡，至隋唐為武邑、武強、衡水三縣地。〕</font></font><font size=4px>有司以聞，帝曰「賀竭誠事國，朕為卿等保之，</font><font size=4px color="#009090"><font size=4px>〔為，于偽翻。〕</font></font><font size=4px>無此，明矣。」命精加訊驗；華果引誣，自引服誣告之罪。〕帝誅之，因謂左右曰：「以賀忠誠，猶不免誣謗，不及賀者可無慎哉！」

 　　15十二月，濮陽太守姜龍駒、新平太守楊自倫棄</font><span class="h"><font size=4px>【章：甲十一行本「棄」上有「帥吏民」三字；乙十一行本同；孔本同；張校同。】</font></font><font size=4px>邵奔魏。</font><font size=4px color="#009090"><font size=4px>〔按沈約志：新平皆屬兗州而不載治所，蓋僑郡也。新平郡，又明帝泰始七年立，當考。又按五代志：鄄城縣舊置濮陽郡。濮，博木翻。〕</font></font><font size=4px>

 　　16上欲移青、冀二州并鎮歷城，議者多不同。青、冀二州剌史垣護之曰：「青州有北河、濟</font><font size=4px color="#009090"><font size=4px>〔濟，子禮翻。〕</font></font><font size=4px>」又多陂澤，非虜所向；每來寇掠，必由歷城。二州并鎮，此經遠之略也。北又近河，歸順者易。</font><font size=4px color="#009090"><font size=4px>〔近，其靳翻。易，以豉翻。〕</font></font><font size=4px>近息民患，遠田王威，安邊之上計也。」由是遂定。</font><font size=4px color="#009090"><font size=4px>〔青州本治東陽，冀州治歷城，今并為一鎮。〕</font></font><font size=4px>

 　　17元嘉中，官鑄四銖錢，形制與五銖同，用費無利，</font><font size=4px color="#009090"><font size=4px>〔言鑄一錢之費適當一錢之用，無贏利也。〕</font></font><font size=4px>故民不盜鑄。及上即位，又鑄孝建四銖，形式薄小，輪郭不成。</font><font size=4px color="#009090"><font size=4px>〔錢，外圓為輪，內圓為郭。〕</font></font><font size=4px>於是盜鑄者眾，雜以鉛、錫；翦鑿古錢，錢轉薄小。守宰不能禁，坐死、免者相繼。盜鑄益甚，物價踊貴，朝廷患之。去歲春，詔錢薄小無輪郭者悉不得行，民間喧擾。是歲，始興郡公沈慶之建議，以為「宜聽民鑄錢，郡縣置錢署，樂鑄之家皆居署內，</font><font size=4px color="#009090"><font size=4px>〔樂，音洛。〕</font></font><font size=4px>平其準式，去其雜偽。</font><font size=4px color="#009090"><font size=4px>〔去，羌呂翻。〕</font></font><font size=4px>去春所禁新品，一時施用，今鑄悉依此格。萬稅三千，嚴檢盜鑄。」</font><font size=4px color="#009090"><font size=4px>〔檢，東也，勘察也。〕</font></font><font size=4px>丹楊尹顏竣駁之，</font><font size=4px color="#009090"><font size=4px>〔竣，七倫翻。駁，北角翻。〕</font></font><font size=4px>以為「五銖輕重，定於漢世，</font><font size=4px color="#009090"><font size=4px>〔漢武帝元狩五年行銖錢。〕</font></font><font size=4px>魏、晉以降，莫之能改；誠以物貨既均，改之偽生故也。今云去春所禁一時施用，若巨細總行而不從公鑄，利己既深，情偽無極，私鑄、翦鑿盡不可禁，財貨未贍，大錢已竭，數歲之間，悉為塵土矣。今新禁初行，品式未一，須臾自止，不足以垂聖慮；唯府藏空匱，實為重憂。」</font><font size=4px color="#009090"><font size=4px>〔藏，徂浪翻；下同。〕</font></font><font size=4px>今縱行細錢，官無益賦之理；百姓雖贍，</font><font size=4px color="#009090"><font size=4px>〔贍，昌豔翻。〕</font></font><font size=4px>無解官乏。唯簡費去華，</font><font size=4px color="#009090"><font size=4px>〔去，羌呂翻。〕</font></font><font size=4px>專在節儉，求贍之道，莫此為貴耳。」議者又以為「銅轉難得，欲鑄二銖錢。」竣曰：「議者以為官藏空虛，宜更改鑄；天下銅少，宜減錢式以救交弊，</font><font size=4px color="#009090"><font size=4px>〔官藏空虛，無錢以贍用，而天下銅少，又無以鑄錢，是交弊也。議者緣此欲改鑄小錢之。少，詩沼翻。〕</font></font><font size=4px>賑國舒民。</font><font size=4px color="#009090"><font size=4px>〔賑，富也，又舉救也。舒，緩也，寬也。賑，津忍翻。〕</font></font><font size=4px>愚以為不然。今鑄二銖，恣行新細，於官無解於乏，而民間姦巧大興，天下之貨將糜碎至盡；空嚴立禁，而利深難絕，不一二年，其弊不可復救。</font><font size=4px color="#009090"><font size=4px>〔言不待一二年而弊甚也。復，扶又翻。〕</font></font><font size=4px>民懲大錢之改，兼畏近日新禁，市井之間，必生分擾。遠利未聞，切患猥及，富商得志，貧民困窘，此皆甚不可者也。」乃此。</font><font size=4px color="#009090"><font size=4px>〔窘，渠隕翻。〕</font></font><font size=4px>

 　　18魏定州剌史高陽許宗之求取不節，深澤民馬超謗毀宗之，</font><font size=4px color="#009090"><font size=4px>〔深澤縣，前漢屬涿郡，後漢屬巿平，晉以來屬博陵郡。後魏博陵郡屬定州。唐以博陵郡為定州，後分定州置祁州，深澤縣屬焉。〕</font></font><font size=4px>宗之毆殺超，</font><font size=4px color="#009090"><font size=4px>〔毆，烏口翻，擊也。〕</font></font><font size=4px>恐其家人告狀，上超詆訕朝政。</font><font size=4px color="#009090"><font size=4px>〔上，時掌翻。〕</font></font><font size=4px>魏高宗曰：「此必妄也。</font><font size=4px color="#009090"><font size=4px>〔魏字衍。〕</font></font><font size=4px>朕為天下主，何惡於超而有此言！</font><font size=4px color="#009090"><font size=4px>〔惡，烏路翻。〕</font></font><font size=4px>必宗之懼罪誣超。」案驗，果然。斬宗之於都南。

 　　19金紫光禒大夫頻延之卒。延之子竣貴重，凡所資供，</font><font size=4px color="#009090"><font size=4px>〔供，居用翻。〕</font></font><font size=4px>延之一無所受，布衣茅屋，蕭然如故。常乘羸牛笨車，</font><font size=4px color="#009090"><font size=4px>〔笨，部本翻，竹裡也；一曰，不精也。〕</font></font><font size=4px>逢竣鹵簿，即屏往道側。</font><font size=4px color="#009090"><font size=4px>〔導從之次第曰鹵簿。屏，必郢翻。〕</font></font><font size=4px>常語竣曰：「吾平生不獈見要人，</font><font size=4px color="#009090"><font size=4px>〔語，牛倨翻。獈，許記翻。〕</font></font><font size=4px>今不幸見汝！」竣起宅，延之謂曰：「善為之，無令後人笑汝拙也。」延之嘗早詣竣，見賓客盈門，竣尚未起，延之怒曰：「汝出糞土之中，升雲霞之上，遽驕傲如此，其能久乎！」</font><font size=4px color="#009090"><font size=4px>〔物忌盛滿。顏竣之禍，其父知之矣。〕</font></font><font size=4px>竣丁父憂，</font><font size=4px color="#009090"><font size=4px>〔丁，當也；郭璞曰：值也。〕</font></font><font size=4px>裁踰月，起為右將軍，丹楊尹如故。竣固辭，表十上；</font><font size=4px color="#009090"><font size=4px>〔上，時掌翻。〕</font></font><font size=4px>上不許，遣中書舍人戴明寶抱竣登車，載之郡舍，</font><font size=4px color="#009090"><font size=4px>〔之，往也。郡舍，丹楊尹廨也。〕</font></font><font size=4px>賜以布衣一襲，絮以綵綸，遺主衣就衣諸體。</font><font size=4px color="#009090"><font size=4px>〔主衣，主御衣服，唐尚衣奉御之職也。就衣，於既翻。〕</font></font><font size=4px>

 　　大明元年（丁酉、四五七）

 　　1春，正月，辛亥朔，改元，大赦。

 　　2壬戌，魏主畋於崞山，</font><font size=4px color="#009090"><font size=4px>〔崞山在鴈門郡崞縣。崞，古博翻。〕</font></font><font size=4px>戊辰，還平城。

 　　3魏以漁陽王尉眷為太尉、錄尚書事。</font><font size=4px color="#009090"><font size=4px>〔尉，紆勿翻〕</font></font><font size=4px>

 　　4二月，魏人寇兗州，向無鹽，敗東平太南陽劉胡。</font><font size=4px color="#009090"><font size=4px>〔無鹽縣，自漢以來屬東平郡。敗，補邁翻。〕</font></font><font size=4px>詔遣太子左衛率薛安都將騎兵，東陽太守沈法系將水軍，向彭城以禦之，</font><font size=4px color="#009090"><font size=4px>〔率，所律翻。將，即亮翻。騎，奇寄翻。〕</font></font><font size=4px>並受徐州疿史申坦節度。比至。</font><font size=4px color="#009090"><font size=4px>〔比，必利翻，及也。〕</font></font><font size=4px>魏兵己去。先是，群盜聚任城荊榛中，累世為患，謂久任榛。</font><font size=4px color="#009090"><font size=4px>〔先，悉薦翻。任，音壬。任城縣屬東平郡，後漢分為任城國，後遂為郡。宋省郡為任城縣，屬高平郡。〕</font></font><font size=4px>申坦請回軍討之。上許之。任榛聞之，皆逃散。時天旱，人馬渴乏，無功而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>安都、法系坐白衣領職。坦當誅，群　臣為請，莫能得。</font><font size=4px color="#009090"><font size=4px>〔為，于偽翻。〕</font></font><font size=4px>沈慶之抱坦哭於市曰：「汝無罪而死。我哭汝於市，行當就汝矣！」有司以聞，上乃免之。

 　　5三月，庚申，魏主畋于松山；己巳，還平城。

 　　6魏主立其弟新成為陽平王。

 　　7上自即吉之後，</font><font size=4px color="#009090"><font size=4px>〔三年之喪既除而即吉。〕</font></font><font size=4px>奢淫自恣，多所興造。丹楊尹頻竣以藩朝舊臣，</font><font size=4px color="#009090"><font size=4px>〔上為藩王時，竣為僚佐，是藩朝舊臣也。晉、朱之間，郡曰郡朝，府曰府朝，藩王曰藩朝。未武帝為宋王，齊高帝為齊王，時曰霸朝。朝，直遙翻；下同。〕</font></font><font size=4px>數懇切諫爭，</font><font size=4px color="#009090"><font size=4px>〔數，所角翻。爭，則迸翻。〕</font></font><font size=4px>無所回避，上浸不悅。竣自謂才足幹時，恩舊莫比，當居中永執朝政，而所陳多不納，疑上欲疏，乃求外出以占上意。夏，六月，丁亥，詔以竣為東揚州剌史，竣始大懼。</font><font size=4px color="#009090"><font size=4px>〔為帝殺竣張本。〕</font></font><font size=4px>

 　　8癸卯，魏主如陰山。

 　　9雍州所統多僑邵縣，</font><font size=4px color="#009090"><font size=4px>〔雍，於用翻；下同。〕</font></font><font size=4px>剌史王玄謨上言：「僑邵邵縣無有境土，新舊錯亂，租課不時，請皆土斷。」</font><font size=4px color="#009090"><font size=4px>〔斷，丁亂翻。〕</font></font><font size=4px>秋，七月，辛未，詔并雍州三　郡十六縣為一郡。邵縣流民不願屬籍，</font><font size=4px color="#009090"><font size=4px>〔屬土著之籍也。〕</font></font><font size=4px>訛言玄謨欲反。時柳元景宗強，群從多為雍部二千石，</font><font size=4px color="#009090"><font size=4px>〔柳元景，河東解人，南徙，僑居于雍部。群從，群從兄弟。從，才用翻。〕</font></font><font size=4px>乖聲皆欲討玄謨。玄謨令內外晏然以解眾惑，馳使遡上，具陳本末。</font><font size=4px color="#009090"><font size=4px>〔使，疏吏翻。〕</font></font><font size=4px>上知其虛，遺主書吳嘉撫慰之，</font><font size=4px color="#009090"><font size=4px>〔主書，後漢尚書令史之職。漢尚書曹有有主書令史二十一人；江左以來，中書省有主書。〕</font></font><font size=4px>且報曰：「七十老公，反欲何求！君臣之際，足以相保，聊復為笑，伸卿眉頭耳。」</font><font size=4px color="#009090"><font size=4px>〔復，扶又翻。〕</font></font><font size=4px>玄謨性嚴，未嘗妄笑，故上以此戲之。

 　　10八月，己亥，魏主還平城。

 　　11甲辰，徙司空、南徐州疿史竟陵王誕為南兗州剌史，以太子詹事劉延孫為南徐州剌史。初，高祖遺詔，以京口要地，去建康密邇，自非宗室近親，不得居之。延孫之先雖與高祖同源，而高祖屬彭城，延孫屬莒縣，</font><font size=4px color="#009090"><font size=4px>〔南史延孫傳作「呂縣」。呂縣屬彭城郡，而莒縣屬東莞郡詳而考之，呂縣為是。彭城、呂二縣並屬彭城郡，延孫與帝室同源同郡，特異縣耳。〕</font></font><font size=4px>從來不序昭穆。</font><font size=4px color="#009090"><font size=4px>〔昭，讀如字。〕</font></font><font size=4px>上既命延孫鎮京口，仍詔與延孫合族，使諸王皆序長幼。</font><font size=4px color="#009090"><font size=4px>〔長，知兩翻。〕</font></font><font size=4px>

 　　上閨門無禮，不擇親疏、尊卑，流聞民間，無所不至。誕寬而有禮，又誅太子劭、丞相義宣，皆有大功，</font><font size=4px color="#009090"><font size=4px>〔誕起兵討劭見上卷文帝元嘉三十年；勸止上迎義宣事見上。〕</font></font><font size=4px>人心竊向之。誕多聚才力之士，蓄精甲利兵，上由是畏而忌之，不欲誕居中，使出鎮京口；猶嫌其逼，更徙之廣陵。</font><font size=4px color="#009090"><font size=4px>〔南兗州時治廣陵。〕</font></font><font size=4px>以延孫腹心之臣，使鎮京口以防之。</font><font size=4px color="#009090"><font size=4px>〔為帝討誕張本。〕</font></font><font size=4px>

 　　12魏主將東巡，冬，十月，詔太宰常英起行宮於遼西黃山。</font><font size=4px color="#009090"><font size=4px>〔魏收地形志，遼西郡肥如縣有黃山。〕</font></font><font size=4px>

 　　13十二月，丁亥，更以順陽王休範為桂陽王。</font><font size=4px color="#009090"><font size=4px>〔休範，孝建三聿封順陽王。更，工衡翻。〕</font></font><font size=4px>

 　　二年（戊戌、四五八）

 　　1春，正月，丙午朔，魏設酒禁，釀、酤、飲者皆斬之；</font><font size=4px color="#009090"><font size=4px>〔釀者、酤者、飲者皆斬。〕</font></font><font size=4px>吉凶之會，聽開禁，有程日。魏主以士民多因酒致鬬及議國政，故禁之。增置內候官，伺察諸曹及州、鎮，</font><font size=4px color="#009090"><font size=4px>〔魏自道武帝以來有候官，今增其員。伺，相吏翻。〕</font></font><font size=4px>或微服雜亂於府寺間，以求百官過失，有司窮治，訊掠取服；</font><font size=4px color="#009090"><font size=4px>〔治，直之翻。〕</font></font><font size=4px>百官贓滿二丈者皆斬。又增律七十九章。

 　　2乙卯，魏主如廣甯溫泉宮，遂巡平州；</font><font size=4px color="#009090"><font size=4px>〔魏平州之地，止遼西、北平二郡。〕</font></font><font size=4px>庚午，至黃山宮；二月，丙子，登碣石山，觀滄海；戊寅，南如信都，畋於廣川。</font><font size=4px color="#009090"><font size=4px>〔廣川縣，前漢屬廣川國，後漢屬清河郡，晉屬勃海郡，魏收地形志屬長樂郡，長槳即信都也。五代志曰：北齊廢廣川入棗強。劉昫曰：隋於舊縣東八十里置新縣，尋改為長河縣，屬德州。〕</font></font><font size=4px>

 　　3乙酉，以金紫光祿大年褚湛之為尚書左僕射。

 　　4丙戌，建平宣簡王宏以疾解尚書令；三月，丁未，卒。

 　　5 丙辰，魏高宗還平城，起太華殿。</font><font size=4px color="#009090"><font size=4px>〔酈道元曰魏太和十六年，破太華、安昌諸殿，造太極殿東西堂及朝堂。〕</font></font><font size=4px>是時，給事中郭善明，性傾巧，說帝大起宮室，</font><font size=4px color="#009090"><font size=4px>〔說， 輸芮翻。〕</font></font><font size=4px>中書侍郎高允諫曰：「太祖始建都邑，其所營立，必因農隙。況建國已久，永安前殿足以朝會，</font><font size=4px color="#009090"><font size=4px>〔朝，直遙翻。〕</font></font><font size=4px>西堂、溫室足以宴息，紫樓足以臨望； 不可倉猝。今計所當役凡二萬人，老弱供餉又當倍之，期半年可畢。一夫不耕，或受之飢，況四萬人之勞費，可勝道乎！</font><font size=4px color="#009090"><font size=4px>〔勝，音升。〕</font></font><font size=4px>此陛下所宜留心也。」帝納之。

 　　允好切諫，朝廷事有不便，允輒求見，帝常屏左右以待之。</font><font size=4px color="#009090"><font size=4px>〔好，呼到翻。屏左右者，欲其言無不盡。〕</font></font><font size=4px>或自朝至暮，或連日不出；群臣莫知其所言。語或痛切。帝所不忍聞，命左右扶出，然終善遇之。時有上事為激訐者，帝省之，</font><font size=4px color="#009090"><font size=4px>〔上，時掌翻。訐，居謁翻。省，悉景翻。〕</font></font><font size=4px>謂群臣曰：「君、父一也。父有過，子何不作書於眾中諫之﹖而於私室屏處諫者，</font><font size=4px color="#009090"><font size=4px>〔屏，蔽也。屏處，隱蔽之處。屏，必郢翻。〕</font></font><font size=4px>豈非不欲其父之惡彰於外邪！至於事君，何獨不然。君有得失，不能面陳，而上表顯諫，欲以彰君之短，明己之直，此豈忠臣所為乎！如高允者，乃</font><span class="h"><font size=4px>【章：甲十一行本「乃」下有「真」字；乙十一行本同；孔本同】</font></font><font size=4px>忠臣也。朕有過，禾嘗不面言，至有朕所不堪聞者，允皆無所避。朕知其過而天下不知，可不謂忠乎！」

 　　允所與同徵者游雅等</font><font size=4px color="#009090"><font size=4px>〔徵允等見一百二十二卷文帝元喜八年。〕</font></font><font size=4px>皆至大官，封侯，部下吏至剌史、二千石者亦數十百人，</font><font size=4px color="#009090"><font size=4px>〔部下吏，謂中書之吏嘗事允在部下者。〕</font></font><font size=4px>而允為郎，二十七年不徙官。</font><font size=4px color="#009090"><font size=4px>〔魏世祖神脈四年，允徵拜中書博士，領著作郎，至是年二十五年耳。〕</font></font><font size=4px>帝謂群臣曰：「汝等雖執弓刀在朕左右，徒立耳。</font><font size=4px color="#009090"><font size=4px>〔言徒能侍立而王能規諫。〕</font></font><font size=4px>未嘗有一言規正；唯伺朕喜悅之際，</font><font size=4px color="#009090"><font size=4px>〔伺，相吏翻。〕</font></font><font size=4px>祈官乞爵，今皆無功而至王公。允執筆佐我國家數十年，為益不小，不過為郎，汝等不自愧乎！」乃拜允中書令。</font><font size=4px color="#009090"><font size=4px>〔上云二十七年不徙官，意允拜中書令不在是年。〕</font></font><font size=4px>

 　　時魏百官無祿，允常使諸子樵采以自給。司徒陸麗言於帝曰：「高允雖蒙寵待，而家貧，妻子不立。」</font><font size=4px color="#009090"><font size=4px>〔立，成也，置也，建也；謂不能建家業也。〕</font></font><font size=4px>帝曰：「公何不先言，今見朕用之，乃言其貧乎！」即日，至允第，惟草屋數間，布被，縕袍，</font><font size=4px color="#009090"><font size=4px>〔孔安國曰：縕，枲著也。謂雜用枲麻以著袍。禮記曰：縕為袍：鄭康成註曰：縕，舊絮也，又亂麻。縕，於粉翻。〕</font></font><font size=4px>廚中鹽菜而已。帝歎息，賜帛五百匹，粟千斛，拜長子悅</font><span class="h"><font size=4px>【嚴：「悅」改「忱」。】</font></font><font size=4px>為長樂太守。</font><font size=4px color="#009090"><font size=4px>〔樂，音洛。守，手又翻。〕</font></font><font size=4px>允固辭，不許。帝重允，常呼為令公而不名。

 　　游雅常曰：「前史稱卓子康、劉文饒之為人，</font><font size=4px color="#009090"><font size=4px>〔卓茂，字子康。劉寬，字文饒。〕</font></font><font size=4px>褊心者或不之信。</font><font size=4px color="#009090"><font size=4px>〔褊，補典翻。〕</font></font><font size=4px>余與高子游處四十年，</font><font size=4px color="#009090"><font size=4px>〔處，昌呂翻。〕</font></font><font size=4px>未嘗見其喜慍之色，</font><font size=4px color="#009090"><font size=4px>〔慍，於問翻。〕</font></font><font size=4px>乃知古人為不誣耳。高子內文明而外柔順，其言吶吶不能出口。</font><font size=4px color="#009090"><font size=4px>〔吶，如悅翻，又奴劣翻；吶吶，言緩也。〕</font></font><font size=4px>昔崔司徒嘗謂余云：『高生豐才博學，一代佳士，所乏者，矯矯風節耳。』余亦以為然。及司徙得罪，起於纖徵，詔指臨責，司徒聲嘶股栗，殆不能言；</font><font size=4px color="#009090"><font size=4px>〔嘶，先齊翻；聲破曰嘶。〕</font></font><font size=4px>宗欽已下，伏地流汗，皆無人色。高子獨敷陳事理，申釋是非，辭義清辯，音韻高亮。人主為之動容，聽者無不神聳，</font><font size=4px color="#009090"><font size=4px>〔事見一百二十五卷文帝元嘉二十七年。為，于偽翻。〕</font></font><font size=4px>此非所謂矯矯者乎！宗愛方用事，威振四海。嘗召百官於都坐，</font><font size=4px color="#009090"><font size=4px>〔魏有都坐大官。魏之都坐，猶唐之朝堂也。或曰都坐尚書。都縣即唐之政事堂。坐，徂臥翻。〕</font></font><font size=4px>王公已下皆趨庭望拜，」高子獨升階長揖。由此觀之，汲長孺可以臥見衛青，與之抗禮，未為過也。汲黯字長孺；抗禮事見十九卷漢武帝元朔五年。〕此非所謂風節者乎！年人固未易知；</font><font size=4px color="#009090"><font size=4px>〔易，以豉翻。〕</font></font><font size=4px>吾既失之於心，崔又漏之於外，</font><font size=4px color="#009090"><font size=4px>〔發之於言，則是漏之於外。〕</font></font><font size=4px>此乃管仲所以致慟於鮑叔也。」</font><font size=4px color="#009090"><font size=4px>〔管仲曰：「生我者父母，知我者鮑子也。」致慟，蓋感其知己之深。〕</font></font><font size=4px>

 　　6乙丑，魏東平成王陸俟卒。

 　　7夏，四月，甲申，立皇子子綏為安陸王。

 　　8帝不欲權在臣下，六月，戊寅，分吏部尚書置二人，</font><font size=4px color="#009090"><font size=4px>〔吏部尚書掌銓選，以其權重，江左謂之大尚書，言其位任與諸曹殊絕也。今置二丘以分其權。〕</font></font><font size=4px>以都官尚書謝莊、度支尚書吳邵顧顗之為之。</font><font size=4px color="#009090"><font size=4px>〔漢置六曹尚書，中都官曹主水火盜賊事；魏、晉省，宋復置。隋改都官為刑部尚書，改度支為民部尚書。唐避太宗諱，改民部為戶部，度，徒洛翻。覬音冀；下同。〕</font></font><font size=4px>又省五兵尚書。</font><font size=4px color="#009090"><font size=4px>〔曹魏置五兵尚書，隋改日兵部尚書。〕</font></font><font size=4px>

 　　初，晉世，散騎常侍選望甚重，</font><font size=4px color="#009090"><font size=4px>〔上之所遴簡為選，時之所瞻屬為望。散，悉亶翻。騎奇寄翻。〕</font></font><font size=4px>與侍中不異；其後職任閒散，</font><font size=4px color="#009090"><font size=4px>〔散，悉但翻。〕</font></font><font size=4px>用人漸輕。上欲重其選，乃用當時名士臨海太守孔覬、司徒長史王彧為之。</font><font size=4px color="#009090"><font size=4px>〔彧，於六翻。〕</font></font><font size=4px>侍中蔡興宗謂人曰：「選曹要重，常侍閒淡，改之似名而不以實，雖主意欲為輕重，人心豈可變邪！」既而常侍之選復卑，選部之貴不異。</font><font size=4px color="#009090"><font size=4px>〔言選部　貴重與前時無以異也。選部，須絹翻。復，扶又翻。〕</font></font><font size=4px>覬，琳之之孫；孔琳之事桓玄，不務迎合，諫其廢錢用穀帛，復肉刑。〕彧，謐之兄孫；興宗，廓之子也。</font><font size=4px color="#009090"><font size=4px>〔王謐識武帝於龍潛。蔡廓以方直著於宋初。〕</font></font><font size=4px>

 　　裴子野論曰：官人之難，先王之言，尚矣。</font><font size=4px color="#009090"><font size=4px>〔書：皋陶曰：在知人。禹曰：惟帝其難之，知人則哲，能官人。〕</font></font><font size=4px>周禮，始於學校，</font><font size=4px color="#009090"><font size=4px>〔校，戶教翻。〕</font></font><font size=4px>論之州里，告諸六事，而後貢于王庭。</font><font size=4px color="#009090"><font size=4px>〔六事，周之六卿也。〕</font></font><font size=4px>其在漢家，州邵積其功能，五府舉為掾屬，</font><font size=4px color="#009090"><font size=4px>〔掾，以絹翻。〕</font></font><font size=4px>三公參其得失，尚書奏之天子；一人之身，所閱者眾，</font><font size=4px color="#009090"><font size=4px>〔閱，更歷也。〕</font></font><font size=4px>故能官得其才，鮮有敗事。</font><font size=4px color="#009090"><font size=4px>〔鮮，息淺翻。〕</font></font><font size=4px>魏、晉易是，所失弘多。</font><font size=4px color="#009090"><font size=4px>〔弘，大也。〕</font></font><font size=4px>夫厚貌深衷，險如谿壑，擇言觀行，猶懼弗周；況今萬品千群，俄折乎一面，</font><font size=4px color="#009090"><font size=4px>〔行，下孟翻；下戒行同。折，之列翻，斷也。一面，一覿而之頃也。〕</font></font><font size=4px>庶僚百位，專斷於一司，</font><font size=4px color="#009090"><font size=4px>〔一司，謂選部。斷，丁亂翻。〕</font></font><font size=4px>於是囂風遂行，不可抑止。</font><font size=4px color="#009090"><font size=4px>〔囂風，謂喧競之風。〕</font></font><font size=4px>干進務得，兼加諂瀆；</font><font size=4px color="#009090"><font size=4px>〔易大傳：日君子上交不諂，下交不瀆。〕</font></font><font size=4px>無復廉恥之風，謹厚之操；官邪國敗，</font><font size=4px color="#009090"><font size=4px>〔左傳曰：國家之敗，由官邪也。復，扶又翻。〕</font></font><font size=4px>不可紀綱。假使龍作納言，</font><font size=4px color="#009090"><font size=4px>〔尚書，古之納言也。〕</font></font><font size=4px>舜居南面，而治致平章，不可必也，</font><font size=4px color="#009090"><font size=4px>〔堯典曰：平章百姓。孔註曰：百姓，百官。平和章明，不可必言，不可必致也。治，直吏翻。〕</font></font><font size=4px>況後之官人者哉！孝武雖鉊曹為兩，</font><font size=4px color="#009090"><font size=4px>〔謂吏部置兩尚書。〕</font></font><font size=4px>不能反之於周、漢，朝三暮四，其庸愈乎！</font><font size=4px color="#009090"><font size=4px>〔莊子曰：狙公賦芧，曰：「朝三而暮四。」眾狙皆怒。曰：「然則朝四而暮三。」眾狙皆喜。名實未虧而喜怒為用。〕</font></font><font size=4px>

 　　9丙申，魏主畋于松山；庚</font><span class="h"><font size=4px>【章：甲十一行本「庚」上有「秋七月」三字；乙十一行本同；孔本同。】</font></font><font size=4px>午，如河西。

 　　10南彭城民高闍、</font><font size=4px color="#009090"><font size=4px>〔晉氏南渡，僑立南彭城郡於晉陵界。闍，視遮翻。〕</font></font><font size=4px>沙門曇標以妖妄相扇，</font><font size=4px color="#009090"><font size=4px>〔曇，徒貪翻。妖，於遙翻。〕</font></font><font size=4px>與殿中將軍苗允等謀作亂，立闍為帝。事覺，甲辰，伏誅，死者數十人。於是下詔沙汰諸沙門，設諸科禁，嚴其誅坐；自非戒行精苦，並使還俗。</font><font size=4px color="#009090"><font size=4px>〔行，下孟翻。〕</font></font><font size=4px>而諸尼多出入宮掖，此制竟不能行。

 　　中書令王僧達，幼聰警能文，而跌蕩不拘。</font><font size=4px color="#009090"><font size=4px>〔跌，徒結翻。蕩，徒浪翻。不拘，言其不拘常檢也。〕</font></font><font size=4px>帝初踐阼，擢為僕射，居顏、劉之右。</font><font size=4px color="#009090"><font size=4px>〔顏竣、劉延孫，帝之腹 心也。〕</font></font><font size=4px>自負才地，</font><font size=4px color="#009090"><font size=4px>〔地，謂門地。〕</font></font><font size=4px>謂當時莫及，一二年間，即望宰相。既而遷護軍，怏怏不得志，</font><font size=4px color="#009090"><font size=4px>〔怏，於兩翻。〕</font></font><font size=4px>累啟求出。上不悅，由是稍稍下遷，五歲七 徙，</font><font size=4px color="#009090"><font size=4px>〔七徙官也。〕</font></font><font size=4px>再被彈削。僧達既恥且怨，所上表奏，辭旨抑揚，又好非議朝政，</font><font size=4px color="#009090"><font size=4px>〔上，時掌翻。好，呼到翻。朝，直遙翻。〕</font></font><font size=4px>上己積憤怒。路太后兄子嘗詣僧 達，趨升其榻，僧達令舁棄之。</font><font size=4px color="#009090"><font size=4px>〔路太后兄慶之嘗為王氏門下騶，故僧達麾其子。舁，音余，又羊茹翻，對舉也。孔光屈身於董賢以保其祿位，人以為諂；王僧達抗意於路瓊之以殺其身，人以為褊躁。遠小人不惡而嚴，君子蓋必有道也。〕</font></font><font size=4px>太后大怒，固邀上令必殺僧達。會高闍反，上因誣僧達與闍通謀，八月，丙戌，收付廷尉，賜死。

 　　沈約論曰：夫君子、小人，類物之通稱，蹈道則為君子，違之則為小人。</font><font size=4px color="#009090"><font size=4px>〔稱，尺證翻。〕</font></font><font size=4px>是以太公起屠釣為周師，傳說去版築為殷相，</font><font size=4px color="#009090"><font size=4px>〔太公屠牛於朝歌，釣於渭濱，周文王迎以為師。傅說築於傅巖之野，殷高宗求以為相。說，於挩翻。息亮翻。〕</font></font><font size=4px>明瞓幽仄，</font><font size=4px color="#009090"><font size=4px>〔書曰：明明揚側陋。瞓，與揚同。〕</font></font><font size=4px>唯才是與。逮于二漢，茲道未革：胡廣累世農夫，玫位公相；黃憲牛醫之子，名重京師；非若晚代分為二途也。魏武始立九品，蓋以論人才優劣，</font><font size=4px color="#009090"><font size=4px>〔詳見八十一卷晉武帝太康五年。〕</font></font><font size=4px>非謂世族高卑。而都正俗士，隨時俯仰，憑藉世資，用相陵駕；</font><font size=4px color="#009090"><font size=4px>〔都正，謂諸州中正也。〕</font></font><font size=4px>因此相沿，遂為成法。周、漢之道，以智役愚；魏、晉以來，以貴役賤；士庶之科，較然有辨矣。

 　　裴子野論曰：古者，德義可尊，無擇負販；苟非其人，何取世族！名公子孫，還齊布衣之伍；士庶雖分，本無華素之隔。</font><font size=4px color="#009090"><font size=4px>〔龍，榮也，輝也；故榮貴之族謂之華胄。素，白也，質也；故白屋謂之素門，寒士謂之素士。〕</font></font><font size=4px>自晉以來。其流稍改；草澤之士，猶顯清途，降及季年，專限閥閱。</font><font size=4px color="#009090"><font size=4px>〔史記：明其等曰閥，積其功曰閱。又，門在左閥，閥，音伐。〕</font></font><font size=4px>自是三公之子，傲九棘之家，</font><font size=4px color="#009090"><font size=4px>〔周禮：朝士掌外朝之法；散，悉亶翻。長，知兩翻。〕</font></font><font size=4px>轉相驕矜，互爭銖兩，唯論門戶，不問賢能。以謝靈運、王僧達之華輕躁，使其生自寒宗，猶將覆折；</font><font size=4px color="#009090"><font size=4px>〔折，而設翻。〕</font></font><font size=4px>重怙其庇廕，召禍宜哉。</font><font size=4px color="#009090"><font size=4px>〔重，直用翻。〕</font></font><font size=4px>

 　　11九月，乙巳，魏主還平城。</font><font size=4px color="#009090"><font size=4px>〔自河西還。〕</font></font><font size=4px>

 　　12丙寅，魏大赦。

 　　冬，十月，甲戌，魏主北巡，欲伐柔然，至陰山，會雨雪，魏主欲還，太尉尉眷曰：「今動大眾以威北狄，</font><span class="h"><font size=4px>【章：甲十一行本「狄」作「敵」；乙十一行本同；孔本同。】</font></font><font size=4px>去都不遠而車駕遽還，虜必疑我有內難。</font><font size=4px color="#009090"><font size=4px>〔尉尉，下紆勿翻。難，乃旦翻。〕</font></font><font size=4px>將士雖寒，不可不進。」魏主從之，辛卯，軍于車崙山。</font><font size=4px color="#009090"><font size=4px>〔「車崙山」，北史作「車輪山」。魏收地形志：秀容郡敷城縣有車輪泉神。〕</font></font><font size=4px>

 　　13積射將軍殷孝祖築兩城於清水之東。</font><font size=4px color="#009090"><font size=4px>〔文帝元嘉九年置積射，強弩等將軍。沈約曰：晉太康十年置。〕</font></font><font size=4px>魏鎮西將軍封敕文攻之，清口戍主、振威將軍傅乾愛拒破之。孝祖，羨之曾孫也。</font><font size=4px color="#009090"><font size=4px>〔殷羨，殷，浩之父。〕</font></font><font size=4px>上遣虎賁主龐孟虯救清口，</font><font size=4px color="#009090"><font size=4px>〔虎賁主，主虎賁士。賁，音奔。考異曰：宋顏師伯傳云：「魏遣清水公拾賁敕文寇清口，世祖遣孟虯及殷孝祖赴討。」魏本紀：「孝祖脩兩城於清水東，詔封敕文擊之。」今從之。〕</font></font><font size=4px>青、冀二州剌史顏師伯遣中兵參軍苟思達助之，敗魏兵於沙溝。</font><font size=4px color="#009090"><font size=4px>〔按此清口非清水入淮之口，乃濟水與汶水合之口，水經：濟水東北過壽張縣西安民亭南，汶水從東北來注之。註云：戴延之所謂圊口也。濟水又北過須昌、穀城、臨邑、盧縣，又東北與中川水合。註云：中川水與賓溪合而北流，逕盧縣故城東，又北流入濟，俗謂之沙溝水。敗，補邁翻。〕</font></font><font size=4px>師伯，竣之族兄也。上遣司空參軍卜天生將兵會傅乾愛及中兵參軍江方興共擊魏兵，屢破之，</font><font size=4px color="#009090"><font size=4px>〔江方興蓋司空中兵參軍。將，即亮翻；下同。〕</font></font><font size=4px>斬魏將窟緕公等數人。</font><font size=4px color="#009090"><font size=4px>〔窟，苦骨翻。緕，姑回翻。〕</font></font><font size=4px>十一月，魏征西將軍皮豹子等將三蠆騎助封敕文寇青州，顏師伯禦之，輔國將</font><span class="h"><font size=4px>【章：甲十一行本「將」作「參」；乙十一行本同；孔本同。】</font></font><font size=4px>軍焦度刺豹子墜馬，獲其鎧擡具裝，手殺數十人。度，本南安氐也。</font><font size=4px color="#009090"><font size=4px>〔刺，七亦翻。鎧，苦亥翻。擡，色角翻。〕</font></font><font size=4px>

 　　14魏主自將騎十萬、車十五萬兩擊柔然，度大漠，旌旗千里。柔然處羅可汗遠遁，其別部烏朱駕頹等帥數千落降于魏。</font><font size=4px color="#009090"><font size=4px>〔騎，奇寄翻。兩，音亮。可，從刊入聲。汗音寒。帥，讀曰率。降江翻。〕</font></font><font size=4px>魏主刻石紀功而還。</font><font size=4px color="#009090"><font size=4px>〔還，從宣翻。〕</font></font><font size=4px>

 　　15初，上在江州，山陰戴法與、戴明寶、蔡閑為典籤；及即位，皆以為南臺侍御史兼中書通事舍人。</font><font size=4px color="#009090"><font size=4px>〔御史臺謂之南臺。晉初置中書舍人、通事各一人，江左令舍人通事，謂之通事舍人，掌呈奏案，又掌詔命。〕</font></font><font size=4px>是歲，三典並以初舉兵預密謀，賜爵縣男；閑已卒，追賜之。

 　　時上親覽朝政，</font><font size=4px color="#009090"><font size=4px>〔朝，直遙翻。〕</font></font><font size=4px>不任大臣；而腹心耳目，不得無所委寄。法興頗知古今，素見親待。魯郡巢尚之，人士之末，涉獵文史，為上所知，亦以為中書通事舍人。凡選授</font><span class="h"><font size=4px>【章：甲十一行本「授」下有「遷徙」二字；乙十一行本同；孔本同，張校同。】</font></font><font size=4px>誅賞大處分，</font><font size=4px color="#009090"><font size=4px>〔處，昌呂翻。分，扶問翻；下定分同。〕</font></font><font size=4px>上怭與法興、尚之參懷；</font><font size=4px color="#009090"><font size=4px>〔宋、齊之間，凡參決機務，率皆謂之參懷。〕</font></font><font size=4px>內外雜事，多委明寶。三人權重當時；而法興、明寶大納貨賄，凡所薦達，言無不行，天下輻湊，門外成市，家產並累千金。

 　　吏部尚書顧覬之獨不降意於法興等。蔡興宗與覬之善，嫌其風節太峻，覬之曰：「辛毗有言：『孫、劉不過使吾不為三公耳。』」</font><font size=4px color="#009090"><font size=4px>〔魏明帝時，劉放、孫資制斷時政，大臣莫不交好，而辛毗不與往來。毗子敞諫曰：「劉、孫用事，眾皆影附，大人宜降意；不然，必有謗言。」毗正色曰：「吾之立身，自有本末；就與孫、劉不平，不過不為三公。大丈夫欲為公而毀其高節邪！」覬，音冀。〕</font></font><font size=4px>覬之常以為：「人稟命有定分，</font><font size=4px color="#009090"><font size=4px>〔分，扶問翻。〕</font></font><font size=4px>非智力可移，唯應恭己守道；而闇者不達，妄意僥倖，</font><font size=4px color="#009090"><font size=4px>〔僥，堅堯翻。〕</font></font><font size=4px>徒虧雅道，無關得喪。」</font><font size=4px color="#009090"><font size=4px>〔喪，息浪翻。〕</font></font><font size=4px>乃以其意命弟子原著定命論以釋之。</font><font size=4px color="#009090"><font size=4px>〔「原」，南史作「愿」。〕</font></font><font size=4px>
</font><!--/HTMLBUILERPART0--><font size=4px>