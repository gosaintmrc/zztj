<font size=4px>　　後周紀一</font><font size=4px color="#009090"><font size=4px>〔起重光大淵獻，盡玄黓困敦八月，凡一年有奇。〕</font></font><font size=4px>

 　　</font><font size=4px color="#009090"><font size=4px>〔周自以為周虢叔之後。春秋、戰國之世，傳記謂虢叔之後有國者為虢公，後謂之郭公，虢、郭音相近也。虞大夫宮之竒曰：虢仲、虢叔，王季之穆也。郭之得姓本於周，故建國號曰，周通鑑因謂之後周。〕</font></font><font size=4px>

 　　太祖聖神恭肅文孝皇帝上</font><font size=4px color="#009090"><font size=4px>〔姓郭氏，諱威，邢州堯山人。父簡，事晉為順州刺史。〕</font></font><font size=4px>

 　　廣順元年（辛亥，九五一）

 　　1春，正月，丁卯，漢太后下誥，授監國符寶，即皇帝位。監國自皋門入宮，</font><font size=4px color="#009090"><font size=4px>〔皋門，大梁城外村名。〕</font></font><font size=4px>即位於崇元殿，制曰：「朕周室之裔，虢叔之後，國號宜曰周。」改元，大赦。楊邠、史弘肇、王章等皆贈官，官為斂葬，</font><font size=4px color="#009090"><font size=4px>〔楊邠等死見上卷上年。為，于偽翻。歛，力贍翻。〕</font></font><font size=4px>仍訪其子孫敘用之。凡倉場、庫務掌納官吏，無得收鬥餘、稱耗。</font><font size=4px color="#009090"><font size=4px>〔斗餘，槩量之外，又取其餘也。稱耗，稱計斤釣石之外，又多取之以備耗折。今悉除之，矯王章苛歛之弊也。稱，尺證翻。〕</font></font><font size=4px>舊所羨餘物，悉罷之。</font><font size=4px color="#009090"><font size=4px>〔羨，弋戰翻。羨餘，唐之流弊也，至五季而愈甚。〕</font></font><font size=4px>犯竊盜及奸者，並依晉天福元年以前刑名，罪人非反逆，無得誅及親族，籍沒家貲。</font><font size=4px color="#009090"><font size=4px>〔矯史弘肇虐刑之弊也。〕</font></font><font size=4px>唐荘宗、明宗、晉髙祖，各置守陵十戸，漢髙祖陵軄員、宫人，時月薦享及守陵户並如故。初唐衰多盜，不用律文，更定峻法，竊盜贓三匹者死，晉天福中加至五匹。姦有夫婦人，無問强、和，男女並死。</font><font size=4px color="#009090"><font size=4px>〔强，謂男以威力加女，女不得已而與之通姦者。和，謂男女相慕，欲動情生而通姦者。〕</font></font><font size=4px>漢法竊盜一錢以上皆死，又罪非反逆，徃徃族誅、籍沒。故帝即位，首革其弊。

 　　初楊邠以功臣、國戚為方鎮者，多不閑吏事，</font><font size=4px color="#009090"><font size=4px>〔閑，習也。〕</font></font><font size=4px>乃以三司軍将補都押牙、孔目官、内知客，其人自恃敇補，多專横，</font><font size=4px color="#009090"><font size=4px>〔横，下孟翻。〕</font></font><font size=4px>節度使不能制；至是悉罷之。

 　　帝命史弘肇親吏上黨李崇矩訪弘肇親族，崇矩言：「弘肇弟弘福今存。」初，弘肇使崇矩掌其家貲之籍，由是盡得其產，皆以授弘福。帝賢之，使隸皇子榮帳下。

 　　2戊辰，以前複州防禦使王彥超權武甯節度使。

 　　3漢李太后遷居西宫，</font><font size=4px color="#009090"><font size=4px>〔按薛史，漢太平宫葢即西宫。〕</font></font><font size=4px>己巳，上尊號曰昭聖皇太后。</font><font size=4px color="#009090"><font size=4px>〔上，時掌翻。〕</font></font><font size=4px>

 　　4開封尹兼中書令劉勲卒。

 　　5癸酉加王峻同平章事。

 　　6以衛尉卿劉皥主漢隠帝之喪。</font><font size=4px color="#009090"><font size=4px>〔劉勲既卒，它無親屬故也。〕</font></font><font size=4px>

 　　7初，河東節度使兼中書令劉崇聞隱帝遇害，欲舉兵南向，聞迎立湘陰公，乃止，曰：「吾兒為帝，吾又何求！」太原少尹李驤陰說崇曰：</font><font size=4px color="#009090"><font size=4px>〔説，式芮翻。〕</font></font><font size=4px>「觀郭公之心，終欲自取，公不如疾引兵逾太行，據孟津，俟徐州相公即位，</font><font size=4px color="#009090"><font size=4px>〔湘隂公本鎮徐州，故稱之。〕</font></font><font size=4px>然後還鎮，則郭公不敢動矣。不然，且為所賣。」崇怒曰：「腐儒，欲離間吾父子！」命左右曳出斬之。</font><font size=4px color="#009090"><font size=4px>〔間，古莧翻。曵，讀曰拽，音羊列翻。〕</font></font><font size=4px>驤呼曰：「吾負經濟之才而為愚人謀事，</font><font size=4px color="#009090"><font size=4px>〔呼，火故翻。為，于偽翻。〕</font></font><font size=4px>死固甘心！家有老妻，願與之同死。」崇並其妻殺之，且奏於朝廷，示無二心。及贇廢，崇乃遣使請贇歸晉陽。詔報以「湘陰公比在宋州，</font><font size=4px color="#009090"><font size=4px>〔比，毗至翻。〕</font></font><font size=4px>今方取歸京師，必令得所，公勿以為憂。公能同力相輔，當加王爵，永鎮河東。」

 　　鞏廷美、楊溫聞湘陰公贇失位，奉贇妃董氏據徐州拒守，以俟河東援兵，</font><font size=4px color="#009090"><font size=4px>〔劉贇令鞏廷美等守徐州事，始見上卷上年。〕</font></font><font size=4px>帝使贇以書諭之。廷美、溫欲降而懼死，</font><font size=4px color="#009090"><font size=4px>〔降，戸江翻。〕</font></font><font size=4px>帝複遺贇書曰：「爰念斯人盡心於主，</font><font size=4px color="#009090"><font size=4px>〔復，扶又翻。遺，唯李翻。主謂劉贇。〕</font></font><font size=4px>足以賞其忠義，何由責以悔尤，俟新節度使入城，</font><font size=4px color="#009090"><font size=4px>〔新節度使，謂王彦超。〕</font></font><font size=4px>當各除刺史，公可更以委曲示之。」</font><font size=4px color="#009090"><font size=4px>〔唐末主帥以手書諭示将佐，率謂之委曲。〕</font></font><font size=4px>

 　　8契丹之攻內丘也，</font><font size=4px color="#009090"><font size=4px>〔事見上卷上年。〕</font></font><font size=4px>死傷頗多，又值月食，軍中多妖異，契丹主懼，不敢深入，引兵還，</font><font size=4px color="#009090"><font size=4px>〔胡人用兵，以月為候，月食又多妖異，故懼而不敢進。妖，一遥翻。還，從宣翻，又如字。〕</font></font><font size=4px>遣使請和於漢。會漢亡，安國節度使劉詞送其使者詣大樑，帝遣左千牛衛將軍硃憲報聘，且敘革命之由，以金器、玉帶贈之。

 　　9帝以鄴都鎮撫河北，控制契丹，欲以腹心處之。</font><font size=4px color="#009090"><font size=4px>〔處，昌吕翻。〕</font></font><font size=4px>乙亥，以甯江節度使、侍衛親軍都指揮使王殷為鄴都留守、天雄節度使、同平章事，領軍如故，</font><font size=4px color="#009090"><font size=4px>〔仍領侍衛親軍。〕</font></font><font size=4px>仍以侍衛司從赴鎮。

 　　10丙子，帝帥百官詣西宮，為漢隱帝舉哀成服，皆如天子禮。</font><font size=4px color="#009090"><font size=4px>〔去年遷隠帝梓宫於西宫，事見上卷。帥，讀曰率。為，于偽翻。〕</font></font><font size=4px>

 　　11慕容彥超遣使入貢，帝慮其疑懼，賜詔慰安之，曰：「今兄事已至此，言不欲繁，望弟扶持，同安億兆。」</font><font size=4px color="#009090"><font size=4px>〔漢祖，慕容彦超之兄也，今兄薛史作令兄，當從之。〕</font></font><font size=4px>

 　　12戊寅，殺湘陽公於宋州。

 　　是日，劉崇即皇帝位於晉陽，</font><font size=4px color="#009090"><font size=4px>〔劉崇，漢祖母弟也。〕</font></font><font size=4px>仍用乾祐年號，所有者並、汾、忻、代、嵐、憲、隆、蔚、沁、遼、麟、石十二州之地。</font><font size=4px color="#009090"><font size=4px>〔宋白曰：憲州，故樓煩監牧，唐昭宗龍紀元年，李克用奏置憲州。宋太宗之平太原，折御卿自府州會兵攻劉繼元，先克岢嵐軍，次克隆州，次克嵐州，則隆州盖晉、漢間所置，其地在岢嵐、嵐谷之間。沁，千鴆翻。〕</font></font><font size=4px>以節度判官鄭珙為中書侍郎，</font><font size=4px color="#009090"><font size=4px>〔珙，居勇翻。〕</font></font><font size=4px>觀察判官滎陽趙華為戶部侍郎，並同平章事。以次子承鈞為侍衛親軍都指揮使、太原尹，以節度副使李存瑰為代州防禦使，裨將武安張元徽為馬步軍都指揮使，</font><font size=4px color="#009090"><font size=4px>〔九域志：武安縣属洛州，在州西九十五里。〕</font></font><font size=4px>陳光裕為宣徽使。

 　　北漢主謂李存瑰、張元徽曰：</font><font size=4px color="#009090"><font size=4px>〔通鑑書嶺南之漢為南漢，河東之漢為北漢。〕</font></font><font size=4px>「朕以高祖之業，一朝墜地，今日位號，不得已而稱之。顧我是何天子，汝曹是何節度使邪！」由是不建宗廟，祭祀如家人，宰相俸錢月止百緡，節度使止三十緡，</font><font size=4px color="#009090"><font size=4px>〔按唐世百官俸錢，自會昌以後，不復増減，三師二百萬，三公百六十萬，侍中百五十萬，中書令、兩省侍郎、兩僕射東宫三師百四十萬，尚書、御史大夫、東宫三少百萬，節度使三十萬。至梁開平五年，宰臣俸二百千。後唐同光四年，定節度副使每月料錢四十千，則節度使當又多。今北漢主皆減其數。俸，扶用翻。〕</font></font><font size=4px>自餘薄有資給而已，故其國中少廉吏。</font><font size=4px color="#009090"><font size=4px>〔少，詩沼翻。〕</font></font><font size=4px>

 　　客省使河南李光美嘗為直省官，</font><font size=4px color="#009090"><font size=4px>〔三省有直省官，凡百官詣宰相，皆差直省官引接，其職則外鎮客司通引之職也。〕</font></font><font size=4px>頗諳故事，</font><font size=4px color="#009090"><font size=4px>〔諳，烏含翻。〕</font></font><font size=4px>北漢朝廷制度，皆出於光美。

 　　北漢主聞湘陰公死，哭曰：「吾不用忠臣之言，以至於此！」為李驤立祠，</font><font size=4px color="#009090"><font size=4px>〔為，于偽翻。〕</font></font><font size=4px>歲時祭之。

 　　14己卯，以太師馮道為中書令，加竇貞固侍中，蘇禹珪司空。

 　　15王彥超奏遣使齎敕詣徐州，鞏廷美等猶豫不肯啟關，詔進兵攻之。

 　　16帝謂王峻曰：「朕起於寒微，備嘗艱苦，遭時喪亂，</font><font size=4px color="#009090"><font size=4px>〔喪，息浪翻。〕</font></font><font size=4px>一旦為帝王，豈敢厚自奉養以病下民乎！」命峻疏四方貢獻珍美食物，庚辰，下詔悉罷之。</font><font size=4px color="#009090"><font size=4px>〔按薛史本紀：詔『應天下州府舊貢滋味食饌之物，所宜除減。其兩浙進細酒、海味、薑瓜、湖南〈木尤〉子茶、乳糖、白沙糖、橄欖子，鎮州髙公米、水梨，易定栗子，河東白杜梨、米粉、菉豆粉、玉屑籸子麫，永興御田紅秔米、新大麥麫，興平蘓栗子，華州麝香、羚羊角、熊膽、獺肝、朱柿、熊白，河中樹紅棗、五味子、輕餳。同州石〈金敖〉餅，晉、絳蒲萄、黄消梨，陜府鳯栖梨，襄州紫薑、新笋、橘子，安州折粳米、糟味，青州水梨，河陽諸雜果子，許州御李子，鄭州新笋、鵝梨，懐州寒食杏仁，申州蘘荷，亳州萆薢，沿淮州郡淮白魚，今後不須進奉。』〕</font></font><font size=4px>其詔略曰：「所奉止於朕躬，所損被於甿庶。」</font><font size=4px color="#009090"><font size=4px>〔被，皮義翻。甿，謨耕翻。〕</font></font><font size=4px>又曰：「積於有司之中，甚為無用之物。」又詔曰：「朕生長軍旅，</font><font size=4px color="#009090"><font size=4px>〔長，知兩翻。〕</font></font><font size=4px>不親學問，未知治天下之道，</font><font size=4px color="#009090"><font size=4px>〔治，直之翻。〕</font></font><font size=4px>文武官有益國利民之術，各具封事以聞，鹹宜直書，勿事辭藻。」帝以蘇逢吉之第賜王峻，峻曰：「是逢吉所以族李崧也！」</font><font size=4px color="#009090"><font size=4px>〔事見二百八十八卷漢乾祐元年。〕</font></font><font size=4px>辭而不處。</font><font size=4px color="#009090"><font size=4px>〔使王峻處權勢之間，皆以是心處之，必不至有商州之禍矣。處，昌吕翻。〕</font></font><font size=4px>

 　　17初，契丹主北歸，</font><font size=4px color="#009090"><font size=4px>〔見二百八十七卷漢髙祖天福十二年。〕</font></font><font size=4px>橫海節度使潘聿撚棄鎮隨之，契丹主以聿撚為西南路招討使。及北漢主立，契丹主使聿撚遺劉承鈞書。</font><font size=4px color="#009090"><font size=4px>〔遺，唯季翻。〕</font></font><font size=4px>北漢主使承鈞複書，稱：「本朝淪亡，紹襲帝位，欲循晉室故事，求援北朝。」</font><font size=4px color="#009090"><font size=4px>〔晉室故事，謂晉祖事契丹以求援故事也。朝，直遥翻；下同。〕</font></font><font size=4px>契丹主大喜。北漢主發兵屯陰地、黃澤、團柏。</font><font size=4px color="#009090"><font size=4px>〔屯隂地者，欲窺晉、隰；屯黄澤者，欲窺邢、趙；屯團柏者，欲窺鎮、定。〕</font></font><font size=4px>丁亥，以承鈞為招討使，與副招討使白從暉、都監李存瑰將步騎萬人寇晉州。從暉，吐谷渾人也。

 　　18郭崇威更名崇，曹威更名英。</font><font size=4px color="#009090"><font size=4px>〔皆避帝名也。更，工衡翻。〕</font></font><font size=4px>

 　　19二月，丁酉，以皇子天雄牙內都指揮使榮為鎮甯節度使，選朝士為之僚佐，以侍御史王敏為節度判官，右補闕崔頌為觀察判官，校書郎王樸為掌書記。</font><font size=4px color="#009090"><font size=4px>〔為王朴見任於世宗張本。〕</font></font><font size=4px>頌，協之子；</font><font size=4px color="#009090"><font size=4px>〔崔協相後唐明宗。〕</font></font><font size=4px>樸，東平人也。

 　　20戊戌，北漢兵五道攻晉州，節度使王晏閉城不出。劉承鈞以為怯，蟻附登城。晏伏兵奮擊，北漢兵死傷者千餘人。承鈞遣副兵馬使安元寶焚晉州西城，元寶來降。承鈞乃移軍攻隰州。</font><font size=4px color="#009090"><font size=4px>〔九域志：晉州西北至隰州二百五十里。〕</font></font><font size=4px>癸卯，隰州刺史許遷遣步軍都指揮使耿繼業迎擊北漢兵於長壽村，</font><font size=4px color="#009090"><font size=4px>〔唐武徳二年，分隰州石樓置長夀縣，貞觀元年省入石樓。〕</font></font><font size=4px>執其將程筠等，殺之。未幾，</font><font size=4px color="#009090"><font size=4px>〔幾，居豈翻。〕</font></font><font size=4px>北漢兵攻州城，數日不克，死傷甚眾，乃引去。遷，鄆州人也。

 　　21甲辰，楚王希萼遣掌書記劉光輔入貢於唐。</font><font size=4px color="#009090"><font size=4px>〔考異曰：湖湘故事，光輔作光翰，今從十國紀年。〕</font></font><font size=4px>

 　　22帝悉出漢宮中寶玉器數十，碎之於庭，曰：「凡為帝王，安用此物！聞漢隱帝日與嬖寵於禁中嬉戲，珍玩不離側，</font><font size=4px color="#009090"><font size=4px>〔嬖，卑義翻，又必計翻。離，力智翻。〕</font></font><font size=4px>茲事不遠，宜以為鑒！」仍戒左右，自今珍華悅目之物，無得入宮。

 　　23丁未，契丹主遣其臣嫋骨支與硃憲偕來，賀即位。</font><font size=4px color="#009090"><font size=4px>〔歐史作{馬衣}。朱憲使契丹，見上正月。〕</font></font><font size=4px>

 　　24戊申，敕前資官各聽自便居外州。</font><font size=4px color="#009090"><font size=4px>〔漢隱帝乾祐二年冬，楊邠奏前資官分居兩京，事見二百八十八卷。〕</font></font><font size=4px>

 　　25陳思讓未至湖南，馬希萼已克長沙。思讓留屯郢州，敕召令還。</font><font size=4px color="#009090"><font size=4px>〔去年十一月，漢朝議發兵救潭州，内難作而不果。劉、郭易姓之際，必未暇遣將南畧，未知陳思讓為誰朝所遣，當考。按薛史：周太祖登極，遣陳思讓帥偏師至安、郢，以圖進取，長沙陷，乃班師，則帝所遣也。〕</font></font><font size=4px>

 　　26丁巳，遣尚書左丞田敏使契丹。北漢主遣通事舍人李鞏言使於契丹；</font><font size=4px color="#009090"><font size=4px>〔鞏，俗辯字，從功從言。宋景文手記曰：北齊時里俗多作偽字，始以巧言為辯。至隋有柳鞏。其字又以巩易巧矣。〕</font></font><font size=4px>乞兵為援。

 　　27詔加泰甯節度使慕容彥超中書令，遣翰林學士魚崇諒詣兗州諭指。崇諒，即崇遠也。</font><font size=4px color="#009090"><font size=4px>〔魚崇諒先因避漢祖諱改名。〕</font></font><font size=4px>彥超上表謝。三月，壬戌朔，詔報之曰：「向以前朝失德，少主用讒，</font><font size=4px color="#009090"><font size=4px>〔少，詩照翻。〕</font></font><font size=4px>倉猝之間，召卿赴闕。卿即賓士應命，信宿至京，救國難而不顧身，聞君召而不俟駕；</font><font size=4px color="#009090"><font size=4px>〔難，乃旦翻。〕</font></font><font size=4px>以至天亡漢祚，兵散梁郊，降將敗軍，相繼而至，卿即便回馬首，徑返龜陰。</font><font size=4px color="#009090"><font size=4px>〔兖州在龜山之隂。慕容彦超赴大梁。還兖州事。並見上卷上年。〕</font></font><font size=4px>為主為時，</font><font size=4px color="#009090"><font size=4px>〔為，于偽翻。〕</font></font><font size=4px>有終有始。所謂危亂見忠臣之節，疾風知勁草之心。若使為臣者皆能如茲，則有國者誰不欲用！所言朕潛龍河朔之際，平難浚郊之時，</font><font size=4px color="#009090"><font size=4px>〔難，乃旦翻。浚郊謂大梁之郊。大梁有浚水，詩云：孑孑干旄，在浚之郊。韓愈從董晉于汴州，賦曰：非天子之洵美兮，吾何為乎浚之都！〕</font></font><font size=4px>緣不奉示喻之言，亦不得差人至行闕。且事主之道，何必如斯！若或二三於漢朝，</font><font size=4px color="#009090"><font size=4px>〔朝，直遥翻。〕</font></font><font size=4px>又安肯忠信於周室！以此為懼，不亦過乎！卿但悉力推心，安民體國，事朕之事，如事故君，不惟黎庶獲安，抑亦社稷是賴。但堅表率，未議替移。由衷之誠，言盡於此。」</font><font size=4px color="#009090"><font size=4px>〔以慕容彦超不自安，故以此詔撫諭之。〕</font></font><font size=4px>

 　　28唐以楚王希萼為天策上將軍、武安、武平、靜江、甯遠節度使兼中書令、楚王，以右僕射孫忌、客省使姚鳳為冊禮使。</font><font size=4px color="#009090"><font size=4px>〔孫忌即孫晟。歐史曰：晟一名忌，又名鳯。〕</font></font><font size=4px>

 　　29丙寅，遣前淄州刺史陳思讓將兵戍磁州，扼黃澤路。</font><font size=4px color="#009090"><font size=4px>〔磁州西北當黄澤闗路口。磁，墻之翻。〕</font></font><font size=4px>

 　　30楚王希萼既得志，多思舊怨，殺戮無度，晝夜縱酒荒婬，悉以軍府事委馬希崇。希崇複多私曲，政刑紊亂。</font><font size=4px color="#009090"><font size=4px>〔復，扶又翻。紊音問。〕</font></font><font size=4px>府庫既盡於亂兵，籍民財以賞齎士卒，或封其門而取之，士卒猶以不均怨望。雖朗州舊將佐從希萼來者，亦皆不悅，有離心。

 　　劉光輔之入貢於唐也，</font><font size=4px color="#009090"><font size=4px>〔入貢見上月。〕</font></font><font size=4px>唐主待之厚，光輔密言：「湖南民疲主驕，可取也。」唐主乃以營屯都虞候邊鎬為信州刺史，將兵屯袁州，潛圖進取。

 　　小門使謝彥顒，</font><font size=4px color="#009090"><font size=4px>〔顒，魚容翻。考異曰：湖州故事作謝彦叙，周羽冲三楚新録作謝延澤，今從十國紀年。〕</font></font><font size=4px>本希萼家奴，以首面有寵於希萼，</font><font size=4px color="#009090"><font size=4px>〔首面，龍陽之色也。〕</font></font><font size=4px>至與妻妾雜坐，恃恩專橫。</font><font size=4px color="#009090"><font size=4px>〔横，戸孟翻。〕</font></font><font size=4px>常肩隨希崇，或拊其背，</font><font size=4px color="#009090"><font size=4px>〔記曲禮：年長以倍，則父事之；十年以長，則兄事之；五年以長，則肩隨之。注云：肩随者與之並行差退。若拊背，則狎之矣。〕</font></font><font size=4px>希崇銜之。故事，府宴，小門使執兵在門外。希萼使彥顒預坐，或居諸將之上，諸將皆恥之。

 　　希萼以府捨焚蕩，命朗州靜江指揮使王逵、副使周行逢帥所部兵千餘人治之，</font><font size=4px color="#009090"><font size=4px>〔帥，讀曰率；下同。治，直之翻。〕</font></font><font size=4px>執役甚勞，又無犒賜，</font><font size=4px color="#009090"><font size=4px>〔犒，苦到翻。〕</font></font><font size=4px>士卒皆怨，竊言曰：「囚免死則役作之。我輩從大王出萬死取湖南，何罪而囚役之！且大王終日酣歌，豈知我輩之勞苦乎！」逵、行逢聞多，相謂曰：「眾怨深矣，不早為計，禍及吾曹。」壬申旦，帥其眾各執長柯斧、白梃，逃歸朗州。時希萼醉未醒，左右不敢白。癸酉，始白之。希萼遣湖南指揮使唐師翥將千餘人追之，不及，直抵朗州。</font><font size=4px color="#009090"><font size=4px>〔柯，斧柄也。梃，徒鼎翻。〕</font></font><font size=4px>逵等乘其疲乏，伏兵縱擊，士卒死傷殆盡，師翥脫歸。</font><font size=4px color="#009090"><font size=4px>〔翥，章恕翻。〕</font></font><font size=4px>

 　　逵等黜留後馬光贊，</font><font size=4px color="#009090"><font size=4px>〔去年馬希萼以子光贊鎮朗州。〕</font></font><font size=4px>更以希萼兄子光惠知州事。</font><font size=4px color="#009090"><font size=4px>〔更，工衡翻。〕</font></font><font size=4px>光惠，希振之子也。</font><font size=4px color="#009090"><font size=4px>〔希振，馬殷之嫡長子也。〕</font></font><font size=4px>尋奉光惠為節度使，逵等與何敬真及諸軍指揮使張亻放參決軍府事。希萼具以狀言於唐，唐主遣使以厚賞招諭之。逵等納其賞，縱其使，不答其詔，唐亦不敢詰也。</font><font size=4px color="#009090"><font size=4px>〔使，疏吏翻。詰，去吉翻。為王逵等以朗州攻潭州張本。〕</font></font><font size=4px>

 　　31王彥超奏克徐州，殺鞏廷美等。</font><font size=4px color="#009090"><font size=4px>〔鞏廷美等以無援敗死。〕</font></font><font size=4px>

 　　32北漢李鞏言至契丹，契丹主使拽剌梅裏報之。</font><font size=4px color="#009090"><font size=4px>〔拽，羊列翻。刺，來逹翻。〕</font></font><font size=4px>

 　　33丙子，敕：「朝廷與唐本無仇怨，緣淮軍鎮，各守疆域，無得縱兵民擅入唐境。商旅往來，無得禁止。」

 　　34己卯，潞州送涉縣所獲北漢將卒二百六十餘人，各賜衫袴巾履遣還。</font><font size=4px color="#009090"><font size=4px>〔渉，漢縣，唐屬潞州。九域志：在州東北一百九十八里。〕</font></font><font size=4px>

 　　35加吳越王弘俶諸道兵馬都元帥。

 　　36夏，四月，壬辰朔，濱淮州鎮上言：「淮南饑民過淮糴穀，未敢禁止。」詔曰：「彼之生民，與此何異，宜令州縣津鋪無得禁止。」</font><font size=4px color="#009090"><font size=4px>〔舖，普故翻。〕</font></font><font size=4px>

 　　37蜀通奏使高延昭固辭知樞密院，丁未，以前雲安榷鹽使太原伊審征為通奏使，知樞密院事。</font><font size=4px color="#009090"><font size=4px>〔雲安，漢巴郡之朐〈月忍〉縣地，周武帝置雲安縣，唐屬</font><img src="pic/05.jpg" alt="" width="24" height="26"><font size=4px>州，以其産鹽，置雲安監。〕</font></font><font size=4px>審征，蜀高祖妹褒國公主之子也，少與蜀主相親狎，</font><font size=4px color="#009090"><font size=4px>〔少，詩照翻。〕</font></font><font size=4px>及知樞密，政之大小悉以咨之。審征亦以經濟為己任，而貪侈迴邪，與王昭遠相表裏，蜀政由是浸衰。

 　　38吳越王弘俶徙廢王弘倧居東府，</font><font size=4px color="#009090"><font size=4px>〔自衣錦軍徙居東府。呉越以越州為東府。〕</font></font><font size=4px>為築宮室，治園圃，娛悅之，</font><font size=4px color="#009090"><font size=4px>〔為，于偽翻。治，直之翻。〕</font></font><font size=4px>歲時供饋甚厚。

 　　39契丹主遣使如北漢，告以周使田敏來，約歲輸錢十萬緡。</font><font size=4px color="#009090"><font size=4px>〔輸，舂遇翻。〕</font></font><font size=4px>北漢主使鄭珙以厚賂謝契丹，</font><font size=4px color="#009090"><font size=4px>〔珙，居勇翻。〕</font></font><font size=4px>自稱「侄皇帝致書於叔天授皇帝」，請行冊禮。

 　　40五月，己巳，遣左金吾將軍姚漢英等使於契丹，契丹留之。</font><font size=4px color="#009090"><font size=4px>〔契丹以北漢交之厚，遂留周使。〕</font></font><font size=4px>

 　　41辛未，北漢禮部侍郎、同平章事鄭珙卒於契丹。</font><font size=4px color="#009090"><font size=4px>〔考異曰：晉陽見聞録：「鄭珙既逹虜庭，虜君恩禮周厚。虜俗以酒池肉林為名，雖不飲酒如韋曜輩者，亦加灌注。縱成疾，無復信之。珙魁岸善飲，罹無量之逼，宴罷，載歸，一夕腐脇於穹廬之氈堵間，輿尸而復命。」九國志：「契丹宴犒漢使，必厚具酒肉，以示夸大。髙祖鎮河東，嘗命韋曜北使，曜羸瘠不能飲酒，虜人强之，遂卒。」按韋曜，孫皓時人韋昭也，不能飲酒，王保衡引以為文章，而路振云髙祖時人，誤也。〕</font></font><font size=4px>

 　　42甲戌，義武節度使孫方簡避皇考諱，更名方諫。</font><font size=4px color="#009090"><font size=4px>〔更，工衡翻。〕</font></font><font size=4px>

 　　43定難節度使李彞殷遣使奉表於北漢。</font><font size=4px color="#009090"><font size=4px>〔節度之下當有使字。難，乃旦翻。〕</font></font><font size=4px>

 　　44六月，辛亥，以樞密使、同平章事王峻為左僕射兼門下侍郎，樞密副使、兵部侍郎範質、戶部侍郎、判三司李穀為中書侍郎，並同平章事，穀仍判三司。司徒兼侍中竇貞固、司空兼中書侍郎、同平章事蘇禹珪並罷守本官。癸醜，範質參知樞密院事。丁巳，以宣徽北院使翟光鄴兼樞密副使。</font><font size=4px color="#009090"><font size=4px>〔翟，萇伯翻，又徒歴翻。〕</font></font><font size=4px>

 　　初，帝討河中，已為人望所屬。</font><font size=4px color="#009090"><font size=4px>〔帝討河中見二百八十八卷漢乾祐元年。屬，之欲翻。〕</font></font><font size=4px>李穀時為轉運使，帝數以微言諷之，穀但以人臣盡節為對，帝以是賢之。即位，首用為相。時國家新造，四方多故，王峻夙夜盡心，知無不為，軍旅之謀，多所裨益。範質明敏強記，謹守法度。李穀沈毅有器略，在帝前議論，辭氣慷慨，善譬諭以開主意。</font><font size=4px color="#009090"><font size=4px>〔數，所角翻。沈，持林翻。忼，苦廣翻。史言周朝新造，輔相者能盡心營職，以濟多艱。〕</font></font><font size=4px>

 　　45武平節度使馬光惠，愚懦嗜酒，不能服諸將，王逵、周行逢、何敬真謀以辰州刺史廬陵劉言驍勇得蠻夷心，</font><font size=4px color="#009090"><font size=4px>〔劉言從彭玕奔楚，因為楚将。〕</font></font><font size=4px>欲迎以為副使。言知逵等難制，曰：「不往，將攻我。」乃單騎赴之。</font><font size=4px color="#009090"><font size=4px>〔九域志：辰州東至朗州五百六十六里。〕</font></font><font size=4px>既至，眾廢光惠，送於唐，推言權武平留後，</font><font size=4px color="#009090"><font size=4px>〔為王逵等殺劉言張本。〕</font></font><font size=4px>表求旄節於唐，唐人未許。亦稱籓於周。

 　　46吳越王弘俶以前內外馬步都統軍使仁俊無罪，複其官爵。</font><font size=4px color="#009090"><font size=4px>〔錢仁俊被幽見二百八十五卷晉齊王開運二年。〕</font></font><font size=4px>

 　　47契丹遣燕王述軋等冊命北漢王為大漢神武皇帝，妃為皇后。北漢主更名旻。</font><font size=4px color="#009090"><font size=4px>〔更，工衡翻。〕</font></font><font size=4px>

 　　48秋，七月，</font><font size=4px color="#009090"><font size=4px>〔按五代會要：是月，周追尊四廟。〕</font></font><font size=4px>北漢主遣翰林學士博興衛融等詣契丹謝冊禮，</font><font size=4px color="#009090"><font size=4px>〔博興，即唐青州之博昌縣，後唐避獻祖諱，改曰博興。九域志：縣在州西北一百二十里。〕</font></font><font size=4px>且請兵。</font><font size=4px color="#009090"><font size=4px>〔請兵以攻周。〕</font></font><font size=4px>

 　　49八月，壬戌，葬漢隱帝於潁陵。</font><font size=4px color="#009090"><font size=4px>〔頴陵，在許州陽翟縣。〕</font></font><font size=4px>

 　　50義武節度使孫方諫入朝，壬子，徙鎮國節度使，以其弟易州刺史行友為義武留後。又徙建雄節度使於晏鎮徐州，以武甯節度使王彥超代之。</font><font size=4px color="#009090"><font size=4px>〔王晏與王彦超兩易所鎮。〕</font></font><font size=4px>

 　　51戊午，追立故夫人柴氏為皇后。</font><font size=4px color="#009090"><font size=4px>〔柴氏先卒，去年不死于劉銖之手。〕</font></font><font size=4px>

 　　52九月，北漢主遣招討使李存瑰將兵自團柏入寇。契丹欲引兵會之，</font><font size=4px color="#009090"><font size=4px>〔契丹之下當有主字。〕</font></font><font size=4px>與酋長議於九十九泉。</font><font size=4px color="#009090"><font size=4px>〔魏土地記曰：沮陽城東八十里有牧牛山，山下有九十九泉，即滄河之上源也。按魏收魏書：天賜三年，八月，魏主登武要北原，觀九十九泉。武要縣，漢屬定襄郡，東部都尉治所。宋白曰：九十九泉，在幽州西北一千餘里。〕</font></font><font size=4px>諸部皆不欲南寇，契丹主強之。癸亥，行至新州之西火神淀，</font><font size=4px color="#009090"><font size=4px>〔契丹雖破晉，其力亦疲，諸部瘡痍未瘳，羸耗未復，故不欲南寇。宋白曰：火神淀在新州西。強，其兩翻。淀，徒練翻。淺水曰淀。〕</font></font><font size=4px>燕王述軋及偉王之子太甯王漚僧作亂，弒契丹主而立述軋。契丹主德光之子齊王述律逃入南山，諸部奉述律以攻述軋、漚僧，殺之，並其族黨。立述律為帝，改元應曆。自火神澱入幽州，遣使告於北漢，北漢主遣樞密直學士上黨王得中如契丹，賀即位，複以叔父事之，請兵以擊晉州。

 　　契丹主年少，好遊戲，不親國事，每夜酣飲，達旦乃寐，日中方起，國人謂之睡王。後更名明。</font><font size=4px color="#009090"><font size=4px>〔少，詩照翻。好，呼到翻。更，工衡翻。〕</font></font><font size=4px>

 　　53壬申，蜀以吏部尚書、禦史中丞範仁恕為中書侍郎兼吏部尚書、同平章事。

 　　54楚王希萼既克長沙，不賞許可瓊，</font><font size=4px color="#009090"><font size=4px>〔許可瓊降希萼見上卷漢隠帝乾祐三年。〕</font></font><font size=4px>疑可瓊怨望，出為蒙州刺史。</font><font size=4px color="#009090"><font size=4px>〔唐武徳五年，析荔州之隋化縣置南恭州，貞觀八年更名蒙州，宋朝熈寜五年廢蒙州，以立山縣隶昭州。宋白曰：恭州，漢荔浦縣地，唐置蒙州，以州東面有蒙山，山下有泉源，流為蒙水，山下人皆姓蒙，故名。〕</font></font><font size=4px>遣馬步都指揮使徐威、左右軍馬步使陳敬遷、水軍都指揮使魯公館、牙內侍衛指揮使陸孟俊帥部兵立寨於城西北隅，以備朗兵。</font><font size=4px color="#009090"><font size=4px>〔帥，讀曰率，下同。〕</font></font><font size=4px>不存撫役者，將卒皆怨怒，謀作亂。希崇知其謀，戊寅，希萼宴將吏，徐威等不預，希崇亦辭疾不至。威等使人先驅踶齧馬十餘入府，自帥其徒執斧斤、白梃，聲言縶馬，奄至座上，縱橫擊人，顛踣滿地。</font><font size=4px color="#009090"><font size=4px>〔踶，大計翻。齧，魚結翻。縶，陟立翻。縱，子容翻。踣，蒲北翻。〕</font></font><font size=4px>希萼逾垣走，威等執囚之。</font><font size=4px color="#009090"><font size=4px>〔考異曰：十國紀年作丁丑，按湖湘故事在十九日，今從之。〕</font></font><font size=4px>執謝彥顒，自頂及踵剉之。立希崇為武安留後，縱兵大掠。幽希萼於衡山縣。</font><font size=4px color="#009090"><font size=4px>〔三國時，吴分湘南縣置衡山縣，唐屬衡州，宋朝淳化四年分屬潭州。九域志：衡山縣在潭州西南三百二十里。〕</font></font><font size=4px>

 　　劉言聞希崇立，遣兵趣潭州，</font><font size=4px color="#009090"><font size=4px>〔趣，七喻翻。〕</font></font><font size=4px>聲言討其篡奪之罪。壬午，軍於益陽之西。希崇懼，癸未，發兵二千拒之，又遣使如朗州求和，請為鄰籓。掌書記桂林李觀象說言曰：</font><font size=4px color="#009090"><font size=4px>〔時人謂桂州為桂林。說，式芮翻。〕</font></font><font size=4px>「希萼舊將佐猶在長沙，此必不欲與公為鄰；不若先檄希崇取其首，然後圖湖南，可兼有也。」言從之。希崇畏言，即斷都軍判官楊仲敏、掌書記劉光輔、牙內指揮使魏師進、都押牙黃勍等十餘人首，</font><font size=4px color="#009090"><font size=4px>〔斷，丁管翻。勍，渠京翻。〕</font></font><font size=4px>遣前辰陽縣令李翊齎送朗州。</font><font size=4px color="#009090"><font size=4px>〔辰陽，地名，馬氏置縣，屬辰州。宋白曰：辰溪縣，本漢辰陵縣，後漢曰辰陽，以縣在辰水之陽也，隋改曰辰溪。如此則馬氏用後漢縣名也。〕</font></font><font size=4px>至則腐敗，言與王逵等皆以為非仲敏等首，怒責翊，翊惶恐自殺。

 　　希崇既襲位，亦縱酒荒婬，為政不公，語多矯妄，國人不附。

 　　初，馬希萼入長沙，</font><font size=4px color="#009090"><font size=4px>〔事見上卷上年十二月。〕</font></font><font size=4px>彭師暠雖免死，猶杖背黜為民。希崇以為師暠必怨之，使送希萼於衡山，實欲師暠殺之。師暠曰：「欲使我為弒君之人乎！」奉事逾謹。</font><font size=4px color="#009090"><font size=4px>〔暠，古老翻。〕</font></font><font size=4px>丙戌，至衡山。衡山指揮使廖偃，匡圖之子也，</font><font size=4px color="#009090"><font size=4px>〔晉天福四年，廖匡圖與蠻戰死。〕</font></font><font size=4px>與其季父節度巡官匡凝謀曰：「吾家世受馬氏恩，今希萼長而被黜，必不免禍，</font><font size=4px color="#009090"><font size=4px>〔長，知兩翻。被，彼義翻。〕</font></font><font size=4px>盍相與輔之！」於是帥莊戶及鄉人悉為兵，</font><font size=4px color="#009090"><font size=4px>〔佃豪家之田而納其租。謂之荘戸。帥，讀曰率。〕</font></font><font size=4px>與帥暠共立希萼為衡山王，以縣為行府，斷江為柵，</font><font size=4px color="#009090"><font size=4px>〔斷，丁管翻。江即謂湘江也。〕</font></font><font size=4px>編竹為戰艦，以師暠為武清節度使，</font><font size=4px color="#009090"><font size=4px>〔武清節度使。廖偃等自相署置耳。〕</font></font><font size=4px>召募徒眾，數日，至萬餘人，州縣多應之。遣判官劉虛己求援於唐。

 　　徐威等見希崇所為，知必無成，又畏朗州、衡山之逼，恐一朝喪敗，</font><font size=4px color="#009090"><font size=4px>〔喪，息浪翻。〕</font></font><font size=4px>俱及禍，欲殺希崇以自解。希崇微覺之，大懼，密遣客將範守牧奉表請兵於唐，唐主命邊鎬自袁州將兵萬人西趣長沙。</font><font size=4px color="#009090"><font size=4px>〔将，即亮翻。趣，七喻翻。〕</font></font><font size=4px>

 　　55冬，十月，辛卯，潞州巡檢陳思讓敗北漢兵於虒亭。</font><font size=4px color="#009090"><font size=4px>〔敗，補邁翻。虒亭，在潞州銅鞮縣。九域志：潞州襄垣縣有虒亭鎮，虒，音斯。〕</font></font><font size=4px>

 　　56唐邊鎬引兵入醴陵。</font><font size=4px color="#009090"><font size=4px>〔舊唐書地理志曰：漢臨湘縣界有醴陵，後漢立為縣，隋廢，唐武徳四年，分長沙縣置醴陵縣，並屬潭州。九域志：醴陵縣在潭州東一百六十里。范成大行程記：袁州萍鄉縣至潭州醴陵縣，兩日程耳。〕</font></font><font size=4px>癸巳，楚王希崇遣使犒軍。壬寅，遣天策府學士拓跋恒奉箋詣鎬請降。恒歎曰：「吾久不死，乃為小兒送降狀！」癸卯，希崇帥弟侄迎鎬，望塵而拜，鎬下馬稱詔勞之。</font><font size=4px color="#009090"><font size=4px>〔犒，苦到翻。帥，讀曰率，下同。勞，力到翻。〕</font></font><font size=4px>甲辰，希崇等從鎬入城，鎬捨於瀏陽門樓，</font><font size=4px color="#009090"><font size=4px>〔瀏，音留。〕</font></font><font size=4px>湖南將吏畢賀，鎬皆厚賜之。時湖南饑饉，鎬大發馬氏倉粟賑之，楚人大悅。</font><font size=4px color="#009090"><font size=4px>〔馬殷據潭、朗，傳子希聲、希範、希廣、希萼、希崇，至是而亡。唐明宗天成三年，楚歸呉敗將苖璘，許徳勲謂之曰：「待衆駒爭皁棧，而後湖、湘可圖。」今果如其言。〕</font></font><font size=4px>

 　　57契丹遣彰國節度使蕭禹厥將奚、契丹五萬會北漢兵入寇。北漢主自將兵二萬自陰地關寇晉州，丁未，軍於城北，三面置寨，晝夜攻之，遊兵至絳州。時王晏已離鎮，</font><font size=4px color="#009090"><font size=4px>〔離，力智翻。〕</font></font><font size=4px>王彥超未至，巡檢使王萬敢權知晉州，與龍捷都指揮使史彥超、虎捷指揮使何徽共拒之。</font><font size=4px color="#009090"><font size=4px>〔薛史本紀：廣順元年，改侍衛馬歩軍額，馬軍舊稱護聖，改為龍捷；歩軍舊稱護國，改為虎捷。〕</font></font><font size=4px>史彥超，雲州人也。

 　　58癸丑，唐武昌節度使劉仁贍帥戰艦二百取岳州，撫納降附，人忘其亡。</font><font size=4px color="#009090"><font size=4px>〔劉仁贍善將，故能為唐堅守夀州。〕</font></font><font size=4px>仁贍，金之子也。</font><font size=4px color="#009090"><font size=4px>〔劉金為楊氏將。〕</font></font><font size=4px>

 　　唐百官共賀湖南平，起居郎高遠曰：「我乘楚亂，取之甚易。</font><font size=4px color="#009090"><font size=4px>〔易，以豉翻。〕</font></font><font size=4px>觀諸將之才，但恐守之難耳！」遠，幽州人也。司徒致仕李建勳曰：「禍其始此乎！」</font><font size=4px color="#009090"><font size=4px>〔唐之禍敗，後果如二臣所料。〕</font></font><font size=4px>

 　　唐主自即位以來，未嘗親祠郊廟，禮官以為請。唐主曰：「俟天下一家，然後告謝。」及一舉取楚，謂諸國指麾可定。魏岑侍宴言：「臣少遊元城，樂其風土，</font><font size=4px color="#009090"><font size=4px>〔少，詩照翻。樂，音洛。〕</font></font><font size=4px>俟陛下定中原，乞魏博節度使。」唐主許之，岑趨下拜謝。其主驕臣佞如此。

 　　馬希萼望唐人立己為潭帥，而潭人惡希萼，</font><font size=4px color="#009090"><font size=4px>〔惡，烏路翻。〕</font></font><font size=4px>共請邊鎬為帥，</font><font size=4px color="#009090"><font size=4px>〔帥，所類翻，下同。〕</font></font><font size=4px>唐主乃以鎬為武安節度使。</font><font size=4px color="#009090"><font size=4px>〔為邊鎬為朗兵所逐張本。〕</font></font><font size=4px>

 　　59王峻有故人曰申師厚，嘗為兗州牙將，失職饑寒，望峻馬拜謁於道。會涼州留後折逋嘉施上表請帥於朝廷，</font><font size=4px color="#009090"><font size=4px>〔折逋，羌族也，因以為姓。〕</font></font><font size=4px>帝以絕域非人所欲，募率府供奉官願行者，</font><font size=4px color="#009090"><font size=4px>〔率府，謂東宫十率府也。〕</font></font><font size=4px>月餘，無人應募，峻薦師厚於帝。丁巳，以師厚為河西節度使。

 　　60唐邊鎬趣馬希崇帥其族入朝，</font><font size=4px color="#009090"><font size=4px>〔趣，讀曰促。帥，讀曰率。朝，直遥翻。〕</font></font><font size=4px>馬氏聚族相泣，欲重賂鎬，奏乞留居長沙。鎬微曬曰：「國家與公家世為仇敵，殆六十年，</font><font size=4px color="#009090"><font size=4px>〔哂，矢忍翻。唐昭宗光啟三年，馬殷從孫儒攻楊行宻，乾寜三年得湖南，自此與江淮為敵國。自光啟三年至是年，適六十年。〕</font></font><font size=4px>然未嘗敢有意窺公之國。今公兄弟鬥鬩，困窮自歸，若複二三，恐有不測之憂。」希崇無以應，十一月，辛酉，與宗族及將佐千餘人號慟登舟，</font><font size=4px color="#009090"><font size=4px>〔鬩，馨激翻，鬭也，狠也，戾也。詩云：兄弟鬩于墻。復，扶又翻。號，戸刀翻。〕</font></font><font size=4px>送者皆哭，響振川穀。

 　　61帝以北漢、契丹之兵猶在晉州，甲子，以王峻為行營都部署，將兵救之。詔諸軍皆受峻節度，聽以便宜從事，得自選擇將吏。乙丑，峻行，帝自至城西餞之。</font><font size=4px color="#009090"><font size=4px>〔大梁城西也。〕</font></font><font size=4px>

 　　62楚靜江節度副使、知桂州馬希隱，武穆王殷之少子也。楚王希廣、希萼兄弟爭國，南漢主以內侍使吳懷恩為西北招討使，將兵屯境上，伺間密謀進取。</font><font size=4px color="#009090"><font size=4px>〔少，詩照翻。伺，相吏翻。間，古莧翻。〕</font></font><font size=4px>希廣遣指揮使彭彥暉將兵屯龍峒以備之。</font><font size=4px color="#009090"><font size=4px>〔桂州溪南有白龍洞，在平地半山上。〕</font></font><font size=4px>希萼自衡山遣使以彥暉為桂州都監、在城外內巡檢使、判軍府事，希隱惡之，惡烏路翻潛遣人告蒙州刺史許可瓊。可瓊方畏南漢之逼，即棄蒙州，引兵趣桂州，</font><font size=4px color="#009090"><font size=4px>〔蒙桂相去四百餘里。趣，七喻翻。〕</font></font><font size=4px>與彥暉戰於城中。彥暉敗，奔衡山，可瓊留屯桂州。吳懷恩據蒙州，進兵侵掠，桂管大擾，希隱、可瓊不知所為，但相與飲酒對泣。

 　　南漢主遺希隱書，</font><font size=4px color="#009090"><font size=4px>〔遺，唯李翻。〕</font></font><font size=4px>言：「武穆王奄有全楚，富強安靖五十餘年。正由三十五舅、三十舅兄弟尋戈，自相魚肉，</font><font size=4px color="#009090"><font size=4px>〔三十五舅，謂希廣。三十舅，謂希萼。漢主龑娶漢王殷女，故呼希廣等為舅。〕</font></font><font size=4px>舉先人基業，北面仇讎。言舉國臣唐也今聞唐兵已據長沙，竊計桂林繼為所取。當朝世為與國，重以婚姻，</font><font size=4px color="#009090"><font size=4px>〔朝，直遥翻。重，直用翻。〕</font></font><font size=4px>睹茲傾危，忍不赴救！已發大軍水陸俱進，當令相公舅永擁節旄，常居方面。」希隱得書，與僚佐議降之，支使潘玄珪以為不可。丙寅，吳懷恩引兵奄至城下，希隱、可瓊帥其眾，夜斬關奔全州，</font><font size=4px color="#009090"><font size=4px>〔九域志：桂州北至全州一百六十三里，晉髙祖時，馬氏改永州之湘源縣為清湘縣，置全州，本漢洮陽縣地，地有洮水，在清湘縣北。帥，讀曰率。〕</font></font><font size=4px>桂州遂潰。懷恩因以兵略定宜、連、梧、嚴、富、昭、柳、象、龔等州，</font><font size=4px color="#009090"><font size=4px>〔唐乾封二年，招致生獠，以秦故桂林郡地置嚴州。富州當是置於賀州富川縣。〕</font></font><font size=4px>南漢始盡有嶺南之地。

 　　63辛未，唐邊鎬遣先鋒指揮使李承戩將兵如衡山，趣馬希萼入朝。</font><font size=4px color="#009090"><font size=4px>〔戩，子踐翻。趣，讀曰促。〕</font></font><font size=4px>庚辰，希萼與將佐士卒萬餘人自潭州東下。

 　　64王峻留陝州旬日，帝以北漢攻晉州急，憂其不守，議自將由澤州路與峻會兵救之，</font><font size=4px color="#009090"><font size=4px>〔帝欲自澤州而西，王峻自陕度河而北，取潞州而會于晉州。陕，失冉翻。将，即亮翻。〕</font></font><font size=4px>且遣使諭峻。十二月，戊子朔，下詔以三日西征。使者至陝，峻因使者言於帝曰：「晉州城堅，未易可拔，</font><font size=4px color="#009090"><font size=4px>〔易，以豉翻。〕</font></font><font size=4px>劉崇兵鋒方銳，不可力爭。所以駐兵，待其氣衰耳，非臣怯也。陛下新即位，不宜輕動。若年駕出汜水，則慕容彥超引兵入汴，大事去矣！」帝聞之，自以手提耳曰：「幾敗吾事！」</font><font size=4px color="#009090"><font size=4px>〔王峻之言，出於帝防虞之所不及。而犁然有當于心，故不覺自提其耳。幾，居依翻。敗，補邁翻。〕</font></font><font size=4px>庚寅，敕罷親征。

 　　初，泰甯節度使兼中書令慕容彥超聞徐州平，</font><font size=4px color="#009090"><font size=4px>〔謂鞏廷美等死。〕</font></font><font size=4px>疑懼愈甚，乃招納亡命，畜聚薪糧，潛以書結北漢，吏獲其書以聞。又遣人詐為商人求援於唐。帝遣通事舍人鄭好謙就申慰諭，與之為誓。彥超益不自安，屢遣都押牙鄭麟詣闕，偽輸誠款，實覘機事。</font><font size=4px color="#009090"><font size=4px>〔覘，丑亷翻，又丑艶翻。〕</font></font><font size=4px>又獻天平節度使高行周書，其言皆謗毀朝廷與彥超相結之意。帝笑曰：「此彥超之詐也！」以書示行周，行周上表謝恩。</font><font size=4px color="#009090"><font size=4px>〔漢初，彦超與行周同攻魏，因而結隙。且兖、鄆鄰藩，彦超舉兵，恐行周擬其後，故偽為其書，欲以間之；帝反以其書示行周，以結其心。〕</font></font><font size=4px>既而彥超反跡益露，丙申，遣閣門使張凝將兵赴鄆州巡檢以備之。</font><font size=4px color="#009090"><font size=4px>〔職官分紀：閻門使、副，掌供奉、乘輿、朝會、遊幸、大宴及賛引親王、宰相、百僚、蕃客朝見、辭、糾彈失儀。五代以来，多以處武臣，出将使命及總戎旅。〕</font></font><font size=4px>

 　　65庚子，王峻至絳州。乙巳，引兵趣晉州。</font><font size=4px color="#009090"><font size=4px>〔趣，七喻翻。〕</font></font><font size=4px>晉州南有蒙坑，最為險要，峻憂北漢兵據之。是日，聞前鋒已度蒙坑，喜曰：「吾事濟矣！」

 　　66慕容彥超奏請入朝，帝知其詐，即許之。既而複稱境內多盜，未敢離鎮。

 　　67北漢主攻晉州，久不克。</font><font size=4px color="#009090"><font size=4px>〔是年十月庚子攻晉州，至是五十餘日。〕</font></font><font size=4px>會大雪，民相聚保山寨，野無所掠，軍乏食。契丹思歸，聞王峻至蒙坑，燒營夜遁。峻入晉州，諸將請亟追之，峻猶豫未決。明日，乃遣行營馬軍都指揮使仇弘超、都排陳使藥元福、左廂排除使陳思讓、康延沼將騎兵追之，及於霍邑，</font><font size=4px color="#009090"><font size=4px>〔九域志：霍邑在晉州北一百三十五里。〕</font></font><font size=4px>縱兵奮擊，北漢兵墜崖穀死者甚眾。霍邑道隘，延沼畏懦不急追，由是北漢兵得度。藥元福曰：「劉崇悉發其眾，挾明騎而來，志吞晉、絳。今氣衰力憊，狼狽而遁。不乘此翦撲，必為後患。」</font><font size=4px color="#009090"><font size=4px>〔憊，蒲拜翻。撲，普卜翻。〕</font></font><font size=4px>諸將不欲進，王峻複遣使止之，</font><font size=4px color="#009090"><font size=4px>〔復，扶又翻。王峻自晉州遣使。〕</font></font><font size=4px>遂還。契丹比至晉陽，士馬什喪三四。</font><font size=4px color="#009090"><font size=4px>〔還，從宣翻，又如字。比，必利翻。喪，息浪翻。〕</font></font><font size=4px>蕭禹厥恥於無功，釘大酋長一人於市，旬餘而斬之。</font><font size=4px color="#009090"><font size=4px>〔釘，丁定翻。酋，慈秋翻。長，知兩翻。〕</font></font><font size=4px>北漢主始息意於進取。北漢土瘠民貧，內供軍國，外奉契丹，賦繁役重，民不聊生，逃入周境者甚眾。

 　　68唐主以鎮南節度使兼中書令宋齊丘為太傅，以馬希萼為江南西道觀察使、守中書令，鎮洪州，仍賜爵楚王。以馬希崇為永泰節度使、兼侍中，鎮舒州。</font><font size=4px color="#009090"><font size=4px>〔唐盖置永泰軍於舒州。〕</font></font><font size=4px>湖南將吏，位高者拜刺史、將軍、卿監，卑者以次拜官。唐主嘉廖偃、彭師暠之忠，以偃為左殿直軍使、萊州刺史，</font><font size=4px color="#009090"><font size=4px>〔萊州屬周境，廖偃遥領耳。〕</font></font><font size=4px>師暠為殿直都虞候，賜予甚厚。</font><font size=4px color="#009090"><font size=4px>〔予，讀曰與。〕</font></font><font size=4px>湖南刺史皆入朝於唐，永州刺史王贇獨後至，唐王毒殺之。

 　　69南漢主遣內侍省丞潘崇徹、</font><font size=4px color="#009090"><font size=4px>〔唐内侍省有監，有少監，未嘗有丞，此南漢創置也。〕</font></font><font size=4px>將軍謝貫將兵攻郴州，唐邊鎬發兵救之。崇徹敗唐兵於義章，</font><font size=4px color="#009090"><font size=4px>〔郴，丑林翻。宋白曰：郴州，漢郴縣，隋置郴州。敗，補邁翻。隋末，蕭銑分郴置義章縣，唐屬郴州。九域志：在州南八十五里，宋朝避太宗潜藩舊名，改曰宜章。宋白曰：縣北臨章水。〕</font></font><font size=4px>遂取郴州。邊鎬請除全、道二州刺史以備南漢。丙辰，唐主以廖偃為道州刺史，以黑雲指揮使張巒知全州。</font><font size=4px color="#009090"><font size=4px>〔全、道二州與南漢賀、昭、桂三州接界。〕</font></font><font size=4px>

 　　70是歲，唐主以安化節度使鄱陽王王延政為山南西道節度使，</font><font size=4px color="#009090"><font size=4px>〔興元，山南西道，屬蜀，唐使王延政遥領耳。〕</font></font><font size=4px>更賜爵光山王。</font><font size=4px color="#009090"><font size=4px>〔更，工衡翻。王延政之先本光山人，故以爵之。〕</font></font><font size=4px>

 　　初，蒙城鎮將咸師朗將部兵降唐，</font><font size=4px color="#009090"><font size=4px>〔見二百八十八卷漢乾祐二年。将，即亮翻。〕</font></font><font size=4px>唐主以其兵為奉節都，從邊鎬平湖南。唐悉收湖南金帛、珍玩、倉粟乃至舟艦、亭館、花果之美者，皆徙於金陵，遣都官郎中楊繼勳等收湖南租賦以贍戍兵。繼勳等務為苛刻，湖南人失望。行營糧料使王紹顏減士卒糧賜，奉節指揮使孫朗、曹進怒曰：「昔吾從咸公降唐，唐待我豈如今日湖南將士之厚哉！今有功不增祿賜，又減之，不如殺紹顏及鎬，據湖南，歸中原，富貴可圖也！」

 　　二年</font><font size=4px color="#009090"><font size=4px>〔壬子，九五二〕</font></font><font size=4px>

 　　1春，正月，庚申，夜，孫朗、曹進帥其徒作亂，</font><font size=4px color="#009090"><font size=4px>〔帥，讀曰率。〕</font></font><font size=4px>束槁潛燒府門，火不然。邊鎬覺之，出兵格鬥，且命鳴鼓角，朗、進等以為將曉，斬關奔朗州。王逵問朗曰：「吾昔從武穆王，</font><font size=4px color="#009090"><font size=4px>〔馬殷諡武穆王。〕</font></font><font size=4px>與淮南戰屢捷，淮南兵易與耳。</font><font size=4px color="#009090"><font size=4px>〔易，以豉翻。〕</font></font><font size=4px>今欲以朗州之眾複取湖南，可乎？」朗曰：「朗在金陵數年，備見其政事，朝無賢臣，軍無良將，忠佞無別，賞罰不當，</font><font size=4px color="#009090"><font size=4px>〔朝，直遥翻。将，即亮翻。别，彼列翻。當，丁浪翻。〕</font></font><font size=4px>如此，得國存幸矣，何暇兼人！朗請為公前驅，取湖南如拾芥耳！」逵悅，厚遇之。</font><font size=4px color="#009090"><font size=4px>〔為，于偽翻。王逵等本有圗湖南之志，於此遂决。〕</font></font><font size=4px>

 　　2壬戌，發開封府民夫五萬修大樑城，旬日而罷。

 　　3慕容彥超發鄉兵入城，引泗水注壕中，為戰守之備。又多以旗幟授諸鎮將，</font><font size=4px color="#009090"><font size=4px>〔幟，昌志翻。剽，匹妙翻。〕</font></font><font size=4px>令募群盜，剽掠鄰境，所在奏其反狀。甲子，敕沂、密二州不復隸泰寧軍。</font><font size=4px color="#009090"><font size=4px>〔先收其巡屬以弱慕容彦超。復，扶又翻。〕</font></font><font size=4px>以侍衛步軍都指揮使、昭武節度使曹英為都部署，</font><font size=4px color="#009090"><font size=4px>〔昭武軍，利州屬蜀，曹英遥領耳。〕</font></font><font size=4px>討彥超，齊州防禦使史延超為副部署，皇城使河內向訓為都監，</font><font size=4px color="#009090"><font size=4px>〔向，姓也，本自有殷宋文公支子向文旰，旰孫戌以王父字為氏。余按春秋左氏傳，向戍，宋桓公之後。向，式亮翻。監，古銜翻。〕</font></font><font size=4px>陳州防禦使樂元福為行營馬步都虞候。</font><font size=4px color="#009090"><font size=4px>〔藥元福歴事唐、漢、晉，為将有功。将，即亮翻。〕</font></font><font size=4px>帝以元福宿將，命英、訓無得以軍禮見之，二人皆父事之。

 　　唐主發兵五千，軍於下邳，以援彥超。聞周兵將至，退屯沐陽。</font><font size=4px color="#009090"><font size=4px>〔下邳縣，屬徐州，東南至沭陽縣百里。劉昫曰：沭陽，漢廩丘縣，後魏改曰沭陽，唐屬海州。九域志：在海州西南一百八十里。杜佑曰：海州沭陽縣，漢原丘縣地，梁置潼陽郡。沭，食聿翻。〕</font></font><font size=4px>徐州巡檢使張令彬擊之，大破唐兵，殺、溺死者千餘人，獲其將燕敬權。</font><font size=4px color="#009090"><font size=4px>〔燕，於賢翻。〕</font></font><font size=4px>

 　　初，彥超以周室新造，謂其易搖，</font><font size=4px color="#009090"><font size=4px>〔易，以豉翻。〕</font></font><font size=4px>故北召北漢及契丹，南誘唐人，使侵邊鄙，冀朝廷奔命不暇，然後乘間而動。</font><font size=4px color="#009090"><font size=4px>〔誘，音酉。間，古莧翻。〕</font></font><font size=4px>及北漢、契丹自晉州北走，唐兵敗於沐陽，彥超之勢遂沮。沮在吕翻

 　　永興節度使李洪信，自以漢室近親，心不自安。</font><font size=4px color="#009090"><font size=4px>〔李洪信，汉李太后之群從也。〕</font></font><font size=4px>城中兵不滿千人，王峻在陝，以救晉州為名，發其數百。及北漢兵遁去，遣禁兵千餘人戍長安。洪信懼，遂入朝。

 　　4壬申，王峻自晉州還，入見。</font><font size=4px color="#009090"><font size=4px>〔逐，從宣翻，又如字。見，賢遍翻。〕</font></font><font size=4px>

 　　5曹英等至兗州，設長圍。慕容彥超屢出戰，藥元福皆擊敗之，</font><font size=4px color="#009090"><font size=4px>〔敗，補邁翻。〕</font></font><font size=4px>彥超不敢出。十餘日，長圍合，遂進攻之。

 　　初，彥超將反，判官崔周度諫曰：「魯，詩書之國，自伯禽以來不能霸諸侯，然以禮義守之，可以長世。公於國家非有私憾，胡為自疑！況主上開諭勤至，苟撤備歸誠，則坐享泰山之安矣。獨不見杜中令、安襄陽、李河中竟何所成乎！」</font><font size=4px color="#009090"><font size=4px>〔杜中令，謂杜重威，安襄陽，謂安從進，李河中，謂李守貞，皆以反而敗死，事並見前紀。〕</font></font><font size=4px>彥超怒。及官軍圍城，彥超括士民之財以贍軍，坐匿財死者甚眾。前陝州司馬閻弘魯，寶之子也，</font><font size=4px color="#009090"><font size=4px>〔閻寳背梁歸唐，歴節鎮。〕</font></font><font size=4px>畏彥超之暴，傾家為獻。彥超猶以為有所匿，命周度索其家，</font><font size=4px color="#009090"><font size=4px>〔索，山客翻。〕</font></font><font size=4px>周度謂弘魯曰：「君之死生，係財之豐約，宜無所愛。」弘魯泣拜其妻妾曰：「悉出所有以救吾死。」皆曰：「竭矣！」周度以白彥超，彥超不信，收弘魯夫妻系獄。有乳母於泥中掊得金纏臂，</font><font size=4px color="#009090"><font size=4px>〔掊，蒲溝翻，以手爬土也。〕</font></font><font size=4px>獻之，冀以贖其主。彥超曰：「果然，所匿必猶多。」榜掠弘魯夫妻，肉潰而死。以周度為阿庇，斬於市。

 　　6北漢遣兵寇府州，防禦使折德扆敗之，</font><font size=4px color="#009090"><font size=4px>〔敗，補邁翻。〕</font></font><font size=4px>殺二千餘人。二月，庚子，德扆奏攻拔北漢岢嵐軍，以兵戍之。</font><font size=4px color="#009090"><font size=4px>〔舊唐書地理志曰：嵐州嵐谷縣，舊岢嵐軍也，在嵐州宜芳縣北界；長安二年，分宜芳，於岢嵐舊軍置嵐谷縣；神龍二年，廢縣，置軍；開元十二年復置縣。此盖後唐復置軍也。九域志：岢嵐軍，治嵐谷縣，南至嵐州九十里。岢，枯我翻。〕</font></font><font size=4px>

 　　7甲辰，帝釋燕敬權等使歸唐，謂唐主曰：「叛臣，天下所共疾也，不意唐主助之，得無非計乎！」唐主大慚，先所得中國人，皆禮而歸之。唐之言事者猶獻取中原之策，中書舍人韓熙載曰：「郭氏有國雖淺，為治已固，</font><font size=4px color="#009090"><font size=4px>〔治，直吏翻。〕</font></font><font size=4px>我兵輕動，必有害無益。」

 　　唐自烈祖以來，</font><font size=4px color="#009090"><font size=4px>〔唐主昇廟號烈祖。〕</font></font><font size=4px>常遣使泛海與契丹相結，欲與之共制中國，更相饋遺，</font><font size=4px color="#009090"><font size=4px>〔更，工衡翻。遺，唯季翻。〕</font></font><font size=4px>約為兄弟。然契丹利其貨，徒以虛語往來，實不為唐用也。

 　　唐主好文學，</font><font size=4px color="#009090"><font size=4px>〔好。呼到翻。〕</font></font><font size=4px>故熙載與馮延己、延魯、江文蔚、潘佐、徐鉉之徒皆至美官。佑，幽州人也。當時唐之文雅於諸國為盛，然未嘗設科舉，多因上書言事拜官，至是，始命韓林學士江文蔚知貢舉，進士廬陵王克貞等三人及第。</font><font size=4px color="#009090"><font size=4px>〔廬陵，漢縣，唐带吉州。蔚，紆勿翻。〕</font></font><font size=4px>唐主問文蔚：「聊取士何如前朝？」對曰：「前朝公舉、私謁相半，臣專任至公耳。」唐主悅。中書舍人張緯，前朝登第，聞而銜之。時執政皆不由科第，相與沮毀，竟罷貢舉。</font><font size=4px color="#009090"><font size=4px>〔南唐罷貢舉，時中國未嘗罷貢舉也。〕</font></font><font size=4px>

 　　8三月，戊辰，以內客省使、恩州團練使晉陽鄭仁誨為樞密副使。</font><font size=4px color="#009090"><font size=4px>〔按是時中國無恩州，此即南漢之恩州也，鄭仁誨遥領團練使耳。宋慶厯八年，平王則，改貝州為恩州，始以嶺南之恩州為南恩州以别之。〕</font></font><font size=4px>

 　　9甲戌，改威勝軍曰武勝軍。</font><font size=4px color="#009090"><font size=4px>〔舊以鄧州為威勝軍，今避上名而改之。〕</font></font><font size=4px>

 　　10唐主乙太弟太保、昭義節度使馮延己為左僕射，前鎮海節度使徐景運為中書侍郎，及右僕射孫晟皆同平章事。既宣制，戶部尚書常夢錫眾中大言曰：「白麻甚佳，但不及江文蔚疏耳！」</font><font size=4px color="#009090"><font size=4px>〔江文蔚疏見二百八十七卷漢天福十二年。〕</font></font><font size=4px>晟素輕延己，謂人曰：「金杯玉碗，乃貯狗矢乎！」</font><font size=4px color="#009090"><font size=4px>〔盌，烏管翻。貯，丁吕翻。〕</font></font><font size=4px>

 　　延己言於唐主曰：「陛下躬親庶務，故宰相不得盡其才，此治道所以未成也。」</font><font size=4px color="#009090"><font size=4px>〔治，直吏翻。〕</font></font><font size=4px>唐主乃悉以政事委之，奏可而已。既而延己不能勤事，文書皆仰成胥史，</font><font size=4px color="#009090"><font size=4px>〔仰，牛向翻。〕</font></font><font size=4px>軍旅則委之邊將。頃之，事益不治，唐主乃複自覽之。</font><font size=4px color="#009090"><font size=4px>〔復，扶又翻。〕</font></font><font size=4px>

 　　大理卿蕭儼惡延己為人，數上疏攻之，會儼坐失入人死罪，</font><font size=4px color="#009090"><font size=4px>〔惡，烏路翻。數，所角翻。上，時掌翻。誤入人死罪，謂之失入。〕</font></font><font size=4px>鐘謨、李德明輩必欲殺之，延己曰：「儼誤殺一婦人，諸君以為當死，儼九卿也，可誤殺乎？」獨上言：「儼素有直聲，今所坐已會赦，宜從寬宥。」儼由是得免。人亦以此多之。

 　　景運尋罷為太子少傅。</font><font size=4px color="#009090"><font size=4px>〔按唐既置太弟官屬，不應復有太子少傅，當考。〕</font></font><font size=4px>

 　　11夏，四月，丙戌朔，日有食之。

 　　12帝以曹英等攻剋兗州久未克，乙卯，下詔親征，以李穀權東京留守兼判開封府，鄭仁誨權大內都點檢，又以侍衛馬軍都指揮使郭崇充在京都巡檢。

 　　13唐主既克湖南，遣其將李建期屯益陽以圖朗州，以知全州張巒兼桂州招討使以圖桂州，久之，未有功。唐主謂馮延己、孫晟曰：「楚人求息肩於我，</font><font size=4px color="#009090"><font size=4px>〔言湖南之人苦其主之虐政暴歛，而求息肩於唐。〕</font></font><font size=4px>我未有以撫其瘡痍而虐用其力，非所以副來蘇之望。</font><font size=4px color="#009090"><font size=4px>〔書曰：后來其蘇。言楚人望唐之休息，而唐又興兵役以疲之，非所以副其望。使唐主言而能行，不揺於衆口，烏有它日之敗乎！〕</font></font><font size=4px>吾欲罷桂林之役，斂益陽之戍，以旌節授劉言，何如？」晟以為宜然。</font><font size=4px color="#009090"><font size=4px>〔宜然，猶言宜如此也。〕</font></font><font size=4px>延己曰：「吾出偏將舉湖南，遠近震驚。一旦三分喪二，</font><font size=4px color="#009090"><font size=4px>〔得潭而失朗、桂，故謂之三分喪二。喪，息浪翻。〕</font></font><font size=4px>人將輕我。請委邊將察其形勢。」唐主乃遣統軍使侯訓將兵五千自吉州路趣全州，</font><font size=4px color="#009090"><font size=4px>〔趣，七喻翻。〕</font></font><font size=4px>與張巒合兵攻桂州。南漢伏兵於山谷，巒等始至城下，罷乏，</font><font size=4px color="#009090"><font size=4px>〔罷，讀曰疲。〕</font></font><font size=4px>伏兵四起，城中出兵夾擊之，唐兵大敗，訓死，巒收散卒數百奔歸全州。

 　　14五月，庚申，帝發大樑。戊辰，至兗州。己巳，帝使人招諭慕容彥超，城上人語不遜。庚午，命諸軍進攻。

 　　先是，術者紿彥超雲：「鎮星行至角、亢，角、亢兗州之分，</font><font size=4px color="#009090"><font size=4px>〔先，悉薦翻。鎮星，土星也。亢，苦郎翻。分，扶問翻。〕</font></font><font size=4px>其下有福。」彥超乃立祠而禱之，令民家皆立黃幡。</font><font size=4px color="#009090"><font size=4px>〔土色黄，彦超令立幡以從其色。人心悦則天意得，人有離心，厭勝何益！〕</font></font><font size=4px>彥超性貪吝，官軍攻城急，猶瘞藏珍寶，</font><font size=4px color="#009090"><font size=4px>〔瘞，於計翻。〕</font></font><font size=4px>由是人無鬥志，將卒相繼有出降者。乙亥，官軍克城，彥超方禱鎮星祠，帥眾力戰，</font><font size=4px color="#009090"><font size=4px>〔帥，讀曰率。〕</font></font><font size=4px>不勝，乃焚鎮星祠，與妻赴井死。子繼勳出走，追獲，殺之。官軍大掠，城中死者近萬人。</font><font size=4px color="#009090"><font size=4px>〔近。其靳翻。〕</font></font><font size=4px>初，彥超將反，募群盜置帳下，至者二千餘人，皆山林獷悍，</font><font size=4px color="#009090"><font size=4px>〔獷，古猛翻。悍，侯旰翻，又下罕翻。〕</font></font><font size=4px>竟不為用。

 　　帝欲悉誅兗州將吏，翰林學士竇儀見馮道、範質，與之共白帝曰：「彼皆脅從耳。」乃赦之。丁丑，以端明殿學士顏衎權知兗州事。</font><font size=4px color="#009090"><font size=4px>〔衎，苦旱翻，又苦旰翻。〕</font></font><font size=4px>壬午，赦兗州管內，彥超黨與逃匿者期一月聽自首，</font><font size=4px color="#009090"><font size=4px>〔首，式又翻。〕</font></font><font size=4px>前已伏誅者赦其親戚。癸未，降泰寧軍為防禦州。</font><font size=4px color="#009090"><font size=4px>〔以慕容彦超據兖州拒命，降節鎮為防禦州。〕</font></font><font size=4px>

 　　15唐司徒致仕李建勳卒，且死，戒家人曰：「時事如此，吾得良死幸矣！勿封土立碑，聽人耕種於其上，免為他日開發之標。」及江南之亡也，</font><font size=4px color="#009090"><font size=4px>〔謂宋平金陵時。〕</font></font><font size=4px>諸貴人高大之塚無不發者，惟建勳塚莫知其處。</font><font size=4px color="#009090"><font size=4px>〔李建勲知國事之日非而骸骨得保其藏。可不謂智乎！〕</font></font><font size=4px>

 　　16六月，乙酉朔，帝如曲阜，謁孔子祠。</font><font size=4px color="#009090"><font size=4px>〔昔少皥氏自窮桑而徙曲阜；魯侯伯禽所宅，少皥氏之墟也。應劭曰：曲阜在魯城中，委曲長七八里。劉昫曰：曲阜有闕里，孔子所居，後人立孔子祠。自唐以來兖州治瑕丘，而曲阜為屬縣。九域志：在州東四十里。宋大中祥符五年，改曲阜為仙源縣。〕</font></font><font size=4px>既尊，將拜。左右曰：「孔子，陪臣也，不當以天子拜之。」帝曰：「孔子百世帝王之師，敢不敬乎！」遂拜之。又拜孔子墓，命葺孔子祠，禁孔林樵采。</font><font size=4px color="#009090"><font size=4px>〔孔子廟在曲阜城西南隅闕里。孔子墓在曲阜城北泗水上，去城一里，葬地葢一頃，墳南北十步，東西十三步，髙一丈二尺，前有瓴甋，為祠壇，方六尺，與地平。塋中異木以百數，皆諸弟子自四方致之，植於塋中，魯人莫之識也。〕</font></font><font size=4px>訪孔子、顏淵之後，以為曲阜令及主簿。丙戌，帝發兗州。

 　　17乙未，吳越順德太夫人吳氏卒。

 　　18丁酉，蜀大水入成都，</font><font size=4px color="#009090"><font size=4px>〔秦時，蜀守李冰穿二江成都中，皆可行舟。郡縣志曰：李冰鑿離澤，又開二渠，由永康過新繁入成都，謂之外江；又一渠由永康過郫入成都，謂之内江。髙駢未築羅城。内、外江皆從城西入，自駢築城，遂從西北作糜棗堰。外江遶城北而東注於合江，内江循城南而與外水俱注江。江自西來，其地勢髙，所以有水患。〕</font></font><font size=4px>漂沒千餘家，溺死五千餘人，壞太廟四室。</font><font size=4px color="#009090"><font size=4px>〔壞，音怪。〕</font></font><font size=4px>戊戌，蜀大赦，賑水災之家。

 　　19己亥，帝至大梁。</font><font size=4px color="#009090"><font size=4px>〔自兖州還至大梁。〕</font></font><font size=4px>

 　　20朔方節度使兼中書令陳留王馮暉卒，其子牙內都虞候繼業殺其兄繼勳，自知軍府事。

 　　21太子賓客李濤之弟澣，在契丹為勤政殿學士，與幽州節度使蕭海真善。海真，契丹主兀欲之妻弟也。浣說海真內附，海真欣然許之。澣因定州諜者田重霸齎絹表以聞，</font><font size=4px color="#009090"><font size=4px>〔説，式芮翻。諜，達協翻。重，直龍翻。〕</font></font><font size=4px>且與濤書，言：「契丹主童騃，</font><font size=4px color="#009090"><font size=4px>〔騃，五駭翻，癡也。〕</font></font><font size=4px>專事宴游，無遠志，非前人之比，</font><font size=4px color="#009090"><font size=4px>〔前人，謂阿保機、徳光等。〕</font></font><font size=4px>朝廷若能用兵，必剋；不然，與和，必得。二者皆利於速，度其情勢，他日終不能力助河東者也。」</font><font size=4px color="#009090"><font size=4px>〔度，徒洛翻。河東謂北漢。〕</font></font><font size=4px>壬寅，重霸至大樑，會中國多事，不果從。</font><font size=4px color="#009090"><font size=4px>〔北不得燕、雲，西不得河、鄯、靈、夏，宋人以為千古之恨。觀温公書此事，則元祐初棄米脂等四寨，知中國之力不足也。〕</font></font><font size=4px>

 　　22辛亥，以馮繼業為朔方留後。

 　　23樞密使王峻，性輕躁，多計數，好權利，喜人附己。</font><font size=4px color="#009090"><font size=4px>〔躁，則到翻。好，呼到翻。喜，許記翻，〕</font></font><font size=4px>自以天下為己任。每言事，帝從之則喜，或時未允，輒慍懟，</font><font size=4px color="#009090"><font size=4px>〔愠，於運翻。懟，直類翻。〕</font></font><font size=4px>往往發不遜語。帝以其故舊，且有佐命功，帝自鄴都入汴以至即位王峻之功為多又素知其為人，每優容之。峻年長於帝，帝即位，猶以兄呼之，或稱其字，峻以是益驕。副使鄭仁誨、皇城使向訓、恩州團練使李重進，皆帝在籓鎮時腹心將佐也，</font><font size=4px color="#009090"><font size=4px>〔重，直龍翻。將，即亮翻。〕</font></font><font size=4px>帝即位，稍稍進用。峻心嫉之，累表稱疾，求解機務，以詗帝意。</font><font size=4px color="#009090"><font size=4px>〔詗，古永翻，又翾正翻。〕</font></font><font size=4px>帝屢遣左右敦諭，峻對使者辭氣亢厲。</font><font size=4px color="#009090"><font size=4px>〔亢，苦浪翻。〕</font></font><font size=4px>又遺諸道節度使書求保證，</font><font size=4px color="#009090"><font size=4px>〔遺，唯季翻。〕</font></font><font size=4px>諸道各獻其書，帝驚駭久之，複遣左右慰勉，</font><font size=4px color="#009090"><font size=4px>〔復，扶又翻。〕</font></font><font size=4px>令視事，且曰：「卿倘不來，朕且自往。」猶不至。帝知樞密直學士陳觀與峻親善，令往諭指，觀曰：「陛下但聲言臨幸其第，嚴駕以待之，峻必不敢不來。」從之。秋，七月，戊子，峻入朝，帝慰勞令視事。</font><font size=4px color="#009090"><font size=4px>〔勞，力到翻。為貶王峻張本。〕</font></font><font size=4px>重進，滄州人，其母即帝妹福慶長公主也。長知兩翻

 　　24李穀足跌，傷右臂，</font><font size=4px color="#009090"><font size=4px>〔跌，徒結翻。〕</font></font><font size=4px>在告月餘。帝以穀職業繁劇，趣令入朝，</font><font size=4px color="#009090"><font size=4px>〔在告，在假也。趣，讀曰促。朝，直遥翻，下同。〕</font></font><font size=4px>辭以未任趨拜。</font><font size=4px color="#009090"><font size=4px>〔任，音壬。〕</font></font><font size=4px>癸巳，詔免朝參，但令視事。

 　　25蜀工部尚書、判武德軍邵延鈞不禮於監押王承丕，承丕謀作亂。辛醜，左奉聖都指揮使安次孫欽當以部兵戍邊，</font><font size=4px color="#009090"><font size=4px>〔安次縣，屬幽州。孫欽本燕人而仕於蜀。〕</font></font><font size=4px>往辭承丕，承丕邀與俱見府公。</font><font size=4px color="#009090"><font size=4px>〔府公謂郭延鈞也。公者，人之尊稱；一府所尊，故謂之府公。〕</font></font><font size=4px>欽不知其謀，從之。承丕至，則令左右擊殺延鈞，屠其家，稱奉詔處置軍府，</font><font size=4px color="#009090"><font size=4px>〔處，昌吕翻。〕</font></font><font size=4px>即開府庫賞士卒，出繫囚，發屯戍。將吏畢集，欽謂承丕曰：「今延鈞已伏辜，公宜出詔書以示眾。」承丕曰：「我能致公富貴，勿問詔書。」欽始知承丕反，因紿曰：「今內外未安，我請以部兵為公巡察。」</font><font size=4px color="#009090"><font size=4px>〔為，于偽翻。〕</font></font><font size=4px>即躍馬而出，承丕連呼之，不止。欽至營，曉諭其眾，帥以入府，</font><font size=4px color="#009090"><font size=4px>〔帥，讀曰率。〕</font></font><font size=4px>攻承丕，承丕左右欲拒戰，欽叱之，皆棄兵走，遂執承丕，斬之，並其親黨，傳首成都。

 　　26天平節度使、守中書令高行周卒。行周有勇而知義，功高而不矜，策馬臨敵，叱吒風生，平居與賓僚宴集，侃侃和易，人以是重之。</font><font size=4px color="#009090"><font size=4px>〔咤，涉駕翻。易，以豉翻。史言髙行周所以能以功名終。〕</font></font><font size=4px>

 　　27癸卯，蜀主遣客省使趙季劄如梓州，慰撫吏民。</font><font size=4px color="#009090"><font size=4px>〔以新經王承丕之亂也。〕</font></font><font size=4px>

 　　28漢法，犯私鹽、麹，無問多少抵死。鄭州民有以屋稅受鹽於官，過州城，吏以為私鹽，執而殺之，其妻訟冤。癸醜，始詔犯鹽、麹者以斤兩定刑有差。</font><font size=4px color="#009090"><font size=4px>〔時勑諸色犯鹽、麴，所犯一斤已下至一兩，杖八十，配役；五斤已下一斤已上，徒三年；五斤已上，重杖一頓，處死。〕</font></font><font size=4px>
</font><!--/HTMLBUILERPART0--><font size=4px>