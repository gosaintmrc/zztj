<font size=4px>　　梁紀八</font><font size=4px color="#009090"><font size=4px>〔著雍涒灘（戊申），一年。〕</font></font><font size=4px>

 　　高祖武皇帝八

 　　太通二年（戊申、五二八）

 　　1春，正月，癸亥，魏以北海王顥為驃騎大將軍、開府儀同三司、相州刺史。</font><font size=4px color="#009090"><font size=4px>〔驃，匹妙翻。騎，奇寄翻。相，息亮翻。〕</font></font><font size=4px>

 　　2魏北道行臺楊津守定州城，居鮮于脩禮、杜洛周之間，迭來攻圍；津蓄薪糧，治器械，</font><font size=4px color="#009090"><font size=4px>〔治，直之翻。〕</font></font><font size=4px>隨機拒擊，賊不能克。津潛使人以鐵券說賊黨，賊黨有應者，遺津書曰：「賊所以圍城，正為取北人耳。</font><font size=4px color="#009090"><font size=4px>〔說，式芮翻。遺，于季翻。為，于偽翻。〕</font></font><font size=4px>城中北人，宜盡殺之，不然，必為患。」津悉收北人內子城中而不殺，眾無不感其仁。

 　　及葛榮代脩禮統眾，</font><font size=4px color="#009090"><font size=4px>〔榮得脩禮之眾，見上卷普通七年。〕</font></font><font size=4px>使人說津，許以為司徒，津斬其使，固守三年。</font><font size=4px color="#009090"><font size=4px>〔普通七年春，津守定州，至是三年。說，式芮翻。其使，疏吏翻。〕</font></font><font size=4px>杜洛周圍之，魏不能救。津遣其子遁突圍出，詣柔然頭兵可汗求救。遁日夜泣請，頭兵遣其從祖吐豆發帥精騎一萬南出；前鋒至廣昌，賊塞隘口，</font><font size=4px color="#009090"><font size=4px>〔廣昌縣自漢以來屬代郡。自廣昌東南山南出倒馬關，至中山上曲陽縣，關山險隘，實為深峭，石磴透迤，沿塗九曲。可，從刊入聲。汗，音寒。從，才用翻。帥，讀曰率；下同。塞，悉則翻。〕</font></font><font size=4px>柔然遂還。乙丑，津長史李裔引賊入，執津，欲烹之，既而捨之。</font><font size=4px color="#009090"><font size=4px>〔史言城無糧援，雖善守者不能支久。〕</font></font><font size=4px>瀛州刺史元寧以城降洛周。</font><font size=4px color="#009090"><font size=4px>〔降，戶江翻。〕</font></font><font size=4px>

 　　3乙丑，魏潘嬪生女，胡太后詐言皇子；</font><font size=4px color="#009090"><font size=4px>〔為後胡后立女張本。嬪，毗賓翻。〕</font></font><font size=4px>丙寅，大赦，改元武泰。

 　　4蕭寶寅圍馮翊，未下；長孫稚軍至恆農，</font><font size=4px color="#009090"><font size=4px>〔長，知兩翻。恆，戶登翻。〕</font></font><font size=4px>行臺左丞楊侃謂稚曰：「昔魏武與韓遂、馬超據潼關相拒，遂、超之才，非魏武敵也，然而勝負久不決者，扼其險要故也。</font><font size=4px color="#009090"><font size=4px>〔事見六十六卷漢獻帝建安十六年。〕</font></font><font size=4px>今賊守禦已固，雖魏武復生，無以施其智勇。</font><font size=4px color="#009090"><font size=4px>〔復，扶又翻。〕</font></font><font size=4px>不如北取蒲反，</font><font size=4px color="#009090"><font size=4px>〔此用前漢書地理志「蒲反」字。〕</font></font><font size=4px>渡河而西，入其腹心，</font><font size=4px color="#009090"><font size=4px>〔此亦魏武之故智也。〕</font></font><font size=4px>置兵死地；則華州之圍不戰自解，</font><font size=4px color="#009090"><font size=4px>〔五代志：馮翊郡，後魏置華州。華，戶化翻。〕</font></font><font size=4px>潼關之守必內顧而走，支節既解，長安可坐取也。若愚計可取，願為明公前驅。」稚曰：「子之計則善矣；然今薛脩義圍河東，薛鳳賢據安邑，宗正珍孫守虞坂不得進，</font><font size=4px color="#009090"><font size=4px>〔水經註曰：虞坂，即左傳所謂顛軡，在傅巖東北十餘里，東西絕澗，於中築以成道，指南北之路，謂之軡橋。橋之東北有虞原，上道東有虞城，其城北對長坂二十餘里，謂之虞坂。戰國策曰：「昔騏驥駕鹽車上虞坂，遷延不能進。」正此處也。坂，音反。〕</font></font><font size=4px>如何可往﹖」況曰：「珍孫行陳一夫，</font><font size=4px color="#009090"><font size=4px>〔行，戶剛翻。陳，讀曰陣。〕</font></font><font size=4px>因緣為將，</font><font size=4px color="#009090"><font size=4px>〔將，即亮翻。〕</font></font><font size=4px>可為人使，安能使人！河東治在蒲反，</font><font size=4px color="#009090"><font size=4px>〔治，謂治所也。〕</font></font><font size=4px>西逼河漘，</font><font size=4px color="#009090"><font size=4px>〔漘，船倫翻，水箧也。上平坦而下水深曰漘。〕</font></font><font size=4px>封疆多在郡東。脩義驅帥士民西圍郡城，其父母妻子皆留舊村，一旦聞官軍來至，皆有內顧之心，必望風自潰矣。」稚乃使其子子彥與侃帥騎兵自恆農北渡，據石錐壁，</font><font size=4px color="#009090"><font size=4px>〔五代志，河東郡虞鄉縣有石錐山，於此築壘壁也。〕</font></font><font size=4px>侃聲言：「今且停此以待步兵，且觀民情向背。命送降名者各自還村，俟臺軍舉三鋒，當亦舉烽相應；其無應烽者，乃賊黨也，當進擊屠之，以所獲賞軍。」於是村民轉相告語，</font><font size=4px color="#009090"><font size=4px>〔背，蒲妹翻。語，牛倨翻。降，戶江翻；下同。〕</font></font><font size=4px>雖實未降者亦詐舉鋒，一宿之間，火光遍數百里，賊圍城者不測其故，各自散歸；脩義亦逃還，與鳳賢俱請降。丙子，稚克潼關，遂入河東。

 　　會有詔廢鹽池稅，</font><font size=4px color="#009090"><font size=4px>〔魏朝蓋謂弛鹽利以與民，可以得民也。〕</font></font><font size=4px>稚上表以為：「鹽池天產之貨，密邇京畿，唯應寶而守之，均贍以理。今四方多虞，府藏罄竭，冀、定擾攘，</font><font size=4px color="#009090"><font size=4px>〔冀、定二州時為葛榮、杜洛周攻圍。〕</font></font><font size=4px>常調之絹不復可收，唯仰府庫，</font><font size=4px color="#009090"><font size=4px>〔藏，徂浪翻。調，徒弔翻。復，扶又翻。仰，魚向翻。〕</font></font><font size=4px>有出無入。略論鹽稅，一年之中，準絹而言，不下三十萬匹，乃是移冀、定二州置於畿甸；今若廢之，事同再失。</font><font size=4px color="#009090"><font size=4px>〔前此宜武帝用甄琛之言，廢鹽池稅，已為失計；今又廢之，是為再失。〕</font></font><font size=4px>臣前仰違嚴旨，不先討關賊，徑解河東者，非緩長安而急蒲反，一失鹽池，三軍乏食。天助大魏，茲計不爽。</font><font size=4px color="#009090"><font size=4px>〔爽，乘也。〕</font></font><font size=4px>昔高祖昇平之年無所乏少，</font><font size=4px color="#009090"><font size=4px>〔少，詩沼翻。〕</font></font><font size=4px>猶創置鹽官而加典護，非與物競利，恐由利而亂俗也。況今國用不足，租徵六年之粟，調折來歲之資，</font><font size=4px color="#009090"><font size=4px>〔調，徒弔翻。折，之列翻。〕</font></font><font size=4px>此皆奪人私財，事不獲已。臣輒符同監將、尉，</font><font size=4px color="#009090"><font size=4px>〔謂監鹽池之將、尉也。監，工銜翻。將，即亮翻；下同。〕</font></font><font size=4px>還帥所部，依常收稅，</font><font size=4px color="#009090"><font size=4px>〔帥，讀曰率；下同。〕</font></font><font size=4px>更聽後敕。」</font><font size=4px color="#009090"><font size=4px>〔謂合罷與否，更聽後番敕下也。〕</font></font><font size=4px>

 　　蕭寶寅遣其將侯終德擊毛遐。會郭子恢等屢為魏軍所敗，</font><font size=4px color="#009090"><font size=4px>〔敗，補邁翻；下穆敗同。〕</font></font><font size=4px>終德因其勢挫，還軍襲寶寅；至白門，</font><font size=4px color="#009090"><font size=4px>〔長安城東出北來第三門曰青門；意白門即西出南來第三門也。〕</font></font><font size=4px>寶寅始覺，丁丑，與終德戰，敗，攜其妻南陽公主及其少子帥麾下百餘騎自後門出，奔万俟醜奴。</font><font size=4px color="#009090"><font size=4px>〔少，詩照翻。騎，奇寄翻。万，莫北翻。俟，渠之翻。〕</font></font><font size=4px>醜奴以寶寅為太傅。

 　　二月，魏以長孫稚為車騎大將軍、開府儀同三司、雍州刺史、尚書僕射、西道行臺。</font><font size=4px color="#009090"><font size=4px>〔雍，於用翻。〕</font></font><font size=4px>

 　　群盜李洪攻燒鞏西闕口以東，</font><font size=4px color="#009090"><font size=4px>〔謂鞏縣以西，伊闕口以東也。鞏縣，漢屬河南尹，晉分屬滎陽郡。〕</font></font><font size=4px>南結諸蠻；魏都督李神軌、武衛將軍費穆討之。穆敗洪於闕口南，遂平之。

 　　5葛榮擊杜洛周，殺之，併其眾。

 　　6魏靈太后再臨朝以來，</font><font size=4px color="#009090"><font size=4px>〔再臨朝見一百五十卷普通六年。朝，直遙翻。〕</font></font><font size=4px>嬖倖用事，</font><font size=4px color="#009090"><font size=4px>〔嬖，卑義翻，又博計翻。〕</font></font><font size=4px>政事縱弛，恩威不立，盜賊倮起，封疆日蹙。</font><font size=4px color="#009090"><font size=4px>〔謂秦、隴以西，冀、并以北，皆為盜區，淮、汝、沂、泗之間，皆為梁所侵也。〕</font></font><font size=4px>魏肅宗年浸長，太后自以所為不謹，恐左右聞之於帝，凡帝所愛信者，太后輒以事去之，</font><font size=4px color="#009090"><font size=4px>〔長，知兩翻。去，羌呂翻。〕</font></font><font size=4px>務為壅蔽，不使帝知外事。通直散騎常侍昌黎谷士恢有寵於帝，使領左右；</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>太后屢諷之，欲用為州，士恢懷寵，不願出外，太后乃誣以罪而殺之。有蜜多道人，能胡語，帝常置左右，太后吏人殺之於城南而</font><span class="h"><font size=4px>【章：甲十一行本「而」下有「詐」字；乙十一行本同；孔本同；張校同；退齋校同。】</font></font><font size=4px>懸賞購賊。由是母子之間，嫌隙日深。

 　　是時，車騎將軍、儀同三司、并、肆、汾、廣、恆、雲六州討虜大都督爾朱榮</font><font size=4px color="#009090"><font size=4px>〔「廣」當作「唐」。魏收志，孝昌中置唐州。高歡建義，改唐州曰晉州。按爾朱榮時駐兵於晉陽。〕</font></font><font size=4px>兵勢強盛，魏朝憚之。</font><font size=4px color="#009090"><font size=4px>〔朝，直遙翻。〕</font></font><font size=4px>高歡、段榮、尉景、蔡儁筅在杜洛周黨中，</font><font size=4px color="#009090"><font size=4px>〔高歡等歸杜洛周，見一百五十卷普通六年。〕</font></font><font size=4px>欲圖洛周不果，逃奔葛榮，又亡歸爾朱榮。劉貴先在爾朱榮所，屢薦歡於榮，榮見其憔倅，未之奇也。</font><font size=4px color="#009090"><font size=4px>〔憔，昨遙翻。悴，秦醉翻。〕</font></font><font size=4px>歡從榮之馬廄，廄有悍馬，榮命歡翦之，</font><font size=4px color="#009090"><font size=4px>〔髦馬而鬄落之為翦。悍，侯旰翻。〕</font></font><font size=4px>歡不加羈絆而翦之，</font><font size=4px color="#009090"><font size=4px>〔馬絡首曰羈，繫足曰絆。〕</font></font><font size=4px>竟不蹄齧，起，謂榮曰：「御惡人亦猶是矣。」榮奇其言，坐歡於牀下，屏左右，訪以時事，歡曰：「聞公有馬十二谷，</font><font size=4px color="#009090"><font size=4px>〔榮畜牧蕃庶，以谷量馬。屏，必郢翻。〕</font></font><font size=4px>色別為群，畜此竟何用也﹖」</font><font size=4px color="#009090"><font size=4px>〔畜，吁玉翻。〕</font></font><font size=4px>榮曰：「但言爾意！」歡曰：「今天子闇弱，太后淫亂，嬖櫱擅命，朝政不行。</font><font size=4px color="#009090"><font size=4px>〔櫱，魚列翻。朝，直遙翻。〕</font></font><font size=4px>以明公雄武，乘時奮發，討鄭儼、徐紇之罪以清帝側，霸業可舉鞭而成，此賀六渾之意也。」</font><font size=4px color="#009090"><font size=4px>〔高歡，字賀六渾。〕</font></font><font size=4px>榮大悅，語自日中至夜半乃出，自是每參軍謀。

 　　并州刺史元天穆，孤之五世孫也，</font><font size=4px color="#009090"><font size=4px>〔孤，拓跋鬱律第四子。〕</font></font><font size=4px>與榮善，榮兄事之。榮常與天穆及帳下都督賀拔岳密謀，欲舉兵入洛，內誅嬖倖，外清群盜，二人皆勸成之。

 　　榮上書以「山東群盜方熾，</font><font size=4px color="#009090"><font size=4px>〔熾，尺志翻。〕</font></font><font size=4px>冀、定覆沒，官軍屢敗，請遣精騎三千東援相州。」</font><font size=4px color="#009090"><font size=4px>〔騎，奇寄翻。相，息亮翻。〕</font></font><font size=4px>太后疑之，報以「念生梟戮，寶寅就擒，醜奴請降，關、隴已定。費穆大破群蠻，絳蜀漸平。又，北海王顥帥眾二萬出鎮相州，不須出兵。」</font><font size=4px color="#009090"><font size=4px>〔梟，堅堯翻。降，戶江翻。帥，讀曰率；下同。〕</font></font><font size=4px>榮復上書，</font><font size=4px color="#009090"><font size=4px>〔復，扶又翻；下帝復同。〕</font></font><font size=4px>以為「賊勢雖衰，官軍屢敗，人情危怯，恐實難用。若不更思方略，無以萬全。臣愚以蠕蠕主阿那緕荷國厚恩，</font><font size=4px color="#009090"><font size=4px>〔蠕蠕之亂，魏援立阿那緕，事見一百四十九卷普通元年至三年。蠕，人兗翻。荷，下可翻。〕</font></font><font size=4px>未應忘報，宜遣發兵東趣下口以躡其背，</font><font size=4px color="#009090"><font size=4px>〔言阿那緕荷魏保護之恩，雖叛歸塞北，未應漠然忘報恩之心。下口蓋指飛狐口。趣，七喻翻。〕</font></font><font size=4px>北海之軍嚴加警備以當其前。臣麾下雖少，輒盡力命自井陘以北，滏口以西，分據險要，攻其肘腋。</font><font size=4px color="#009090"><font size=4px>〔少，詩沼翻。陘，音刑。滏，音釜。腋，音亦。〕</font></font><font size=4px>葛榮雖并洛周，威恩未著，人類差異，形勢可分。」</font><font size=4px color="#009090"><font size=4px>〔杜洛周，柔玄鎮民；葛榮，鮮于脩禮之黨；本非同類，吞并為一。及其新合，丞加招討，則形勢可分也。〕</font></font><font size=4px>遂勒兵召集義勇，北捍馬邑，東塞井陘。徐紇說太后以鐵券間榮左右，榮聞而恨之。

 　　魏肅宗亦惡儼、紇等，逼於太后，不能去，</font><font size=4px color="#009090"><font size=4px>〔塞，悉則翻。說，輸芮翻。間，古莧翻。惡，烏路翻。去，羌呂翻。〕</font></font><font size=4px>密詔榮舉兵內向，欲以脅太后。榮以高歡為前鋒，行至上黨，帝復以私詔止之。儼、紇恐禍及己，陰與太后謀酖帝，癸丑，帝暴殂。</font><font size=4px color="#009090"><font size=4px>〔年十九。〕</font></font><font size=4px>甲寅，太后立皇女為帝，大赦。既而下詔稱：「潘充華本實生女。</font><font size=4px color="#009090"><font size=4px>〔潘充華，即前所謂潘嬪也，生女見上正月乙丑。〕</font></font><font size=4px>故臨洮王寶暉世子釗，體自高祖，</font><font size=4px color="#009090"><font size=4px>〔臨洮王寶暉，高祖之孫。〕</font></font><font size=4px>宜膺大寶。百官文武加二階，宿衛加三階。」乙卯，釗即位。釗始生三歲，太后欲久專政，故貪其幼而立之。

 　　爾朱榮聞之，大怒，謂元天穆曰：「主上晏駕，春秋十九，海內猶謂之幼君；況今奉未言之兒 以臨天下，欲求治安，其可得乎！</font><font size=4px color="#009090"><font size=4px>〔治，直吏翻。〕</font></font><font size=4px>吾欲帥鐵騎赴哀山陵，翦除姦佞，更立長君，</font><font size=4px color="#009090"><font size=4px>〔更，工衡翻。長，知兩翻。〕</font></font><font size=4px>何如﹖」天穆曰：「此伊、霍復見 於今矣。」乃抗表稱：「大行皇帝背棄萬方，</font><font size=4px color="#009090"><font size=4px>〔復，扶又翻。背，蒲妹翻。〕</font></font><font size=4px>海內戌稱酖毒致禍。豈有天子不豫，初不召醫，貴戚大臣皆不侍側，安得不使遠近怪 愕！又以皇女為儲兩，</font><font size=4px color="#009090"><font size=4px>〔太子謂之儲君。易曰：明兩作離，大人以繼明照四方。故稱儲兩。〕</font></font><font size=4px>虛行赦宥，上欺天地，下惑朝野。已乃選君於孩提之中，實使姦豎專朝，隳亂綱紀，</font><font size=4px color="#009090"><font size=4px>〔朝，直遙翻。〕</font></font><font size=4px>此何異掩目捕雀，塞耳盜鍾。</font><font size=4px color="#009090"><font size=4px>〔塞，悉則翻。〕</font></font><font size=4px>今群盜沸騰，鄰敵窺窬，而欲以未言之兒鎮安天下，不亦難乎！願聽臣赴闕，參預大議，問侍臣帝崩之由，訪侍</font><span class="h"><font size=4px>【章：甲十一行本「侍」作「禁」；乙十一行本同；孔本同；張校同。】</font></font><font size=4px>衛不知之狀，以徐、鄭之徒付之司敗，雪同天之恥，</font><font size=4px color="#009090"><font size=4px>〔君父之讎，義不同天。〕</font></font><font size=4px>謝遠近之怨，然後更擇宗親以承寶祚。」榮從弟世隆，時為直閤，</font><font size=4px color="#009090"><font size=4px>〔更，工衡翻。從，才用翻；下從子之從同。〕</font></font><font size=4px>太后遣詣晉陽慰諭榮；榮欲留之，世隆曰：「朝廷疑兄，故遣世隆來，今留世隆，使朝廷得預為之備，非計也。」乃遣之。

 　　7三月，癸未，葛榮陷魏滄州，</font><font size=4px color="#009090"><font size=4px>〔魏肅宗熙平二年，分瀛、冀二州置滄州，治饒安城，領浮陽、樂陵郡。〕</font></font><font size=4px>執刺史薛慶之，居民死者什八九。

 　　8乙酉，魏葬孝明皇帝于定陵，廟號肅宗。

 　　9爾朱榮與元天穆議，以彭城武宣王有忠勳，</font><font size=4px color="#009090"><font size=4px>〔彭城王勰，諡武宣。忠勳，謂侍孝文帝疾，立宣武帝，備極忠勤也。〕</font></font><font size=4px>其子長樂王子攸，素有令望，欲立之。</font><font size=4px color="#009090"><font size=4px>〔樂，音洛。〕</font></font><font size=4px>又遣從子天光及親信奚毅、倉頭王相入洛，與爾朱世隆密議。天光見子攸，具論榮心，子攸許之。天光等還晉陽，榮猶疑之，乃以銅為顯祖諸</font><span class="h"><font size=4px>【章：甲十一行本「諸」下有「子」字；乙十一行本同；孔本同；張校同；退齋校同。】</font></font><font size=4px>孫各鑄像，唯長樂王像成。</font><font size=4px color="#009090"><font size=4px>〔魏人立后，皆鑄像以卜之。慕容氏謂冉閔以金鑄己像不成。胡人鑄像以卜君，其來尚矣，故爾朱榮效之。〕</font></font><font size=4px>榮乃起兵發晉陽，世隆逃出，會榮於上黨。靈太后聞之，甚懼，悉召王公等入議，宗室大臣皆疾太后所為，莫肯致言。徐紇獨曰：「爾朱榮小胡，敢稱兵向闕，文武宿衛足以制之。但守險要以逸待勞，彼懸軍千里，士馬疲弊，破之必矣。」太后以為然，以黃門侍郎李神軌為大都督，帥眾拒之，別將鄭季明、鄭先護將兵守河橋，</font><font size=4px color="#009090"><font size=4px>〔帥，讀曰率。將，即亮翻。〕</font></font><font size=4px>武衛將軍費穆屯小平津。先護，儼之從祖兄弟也。

 　　榮至河內，復遣王相密至洛，迎長樂王子攸。</font><font size=4px color="#009090"><font size=4px>〔復，扶又翻；下榮復同。〕</font></font><font size=4px>夏，四月，丙申，子攸與兄彭城王劭、弟霸城公子正潛自高渚渡河，</font><font size=4px color="#009090"><font size=4px>〔考異曰：楊衒之洛陽伽藍記，「高渚」作「霤波」，今從魏書。〕</font></font><font size=4px>丁酉，會榮於河陽，將士咸稱萬歲。戊戌，濟河，子攸即帝位，</font><font size=4px color="#009090"><font size=4px>〔帝，彭城王勰之第三子。〕</font></font><font size=4px>以劭為無上王，</font><font size=4px color="#009090"><font size=4px>〔劭，彭城嫡嗣，且魏主兄也，封為無上王，言其尊無上也。有君而言無上，君子是以知魏主之不終也。〕</font></font><font size=4px>子正為始平王；以榮為侍中、都督中外諸軍事、大將軍、尚書令、領軍將軍、領左右，封太原王。</font><font size=4px color="#009090"><font size=4px>〔領左右，領左右千牛備身也。〕</font></font><font size=4px>

 　　鄭先護素與敬宗善，聞帝即位，與鄭季明開城納之。李神軌至河橋，聞北中不守，</font><font size=4px color="#009090"><font size=4px>〔晉杜預建河橋於富平津。河北側岸有二城相對，魏高祖置北中郎府，徙諸從隸府戶并羽林虎賁領隊防之。北中不守，可以平行至洛陽矣。宋白曰：北中城，即今河陽城。〕</font></font><font size=4px>即遁　還；費穆棄眾先降於榮。</font><font size=4px color="#009090"><font size=4px>〔降，戶江翻。〕</font></font><font size=4px>徐紇矯詔夜開殿門，取驊騮廄御馬十匹，</font><font size=4px color="#009090"><font size=4px>〔驊騮，駿馬也，故魏以名御馬廄。〕</font></font><font size=4px>東奔兗州，</font><font size=4px color="#009090"><font size=4px>〔將依羊侃也。為侃與紇南歸張本。〕</font></font><font size=4px>鄭儼亦走還鄉里。</font><font size=4px color="#009090"><font size=4px>〔鄭儼，滎陽開封人。〕</font></font><font size=4px>太后盡召肅宗後宮，皆令出家，太后亦自落髮。榮召百官迎車駕，己亥，百官奉璽綬，備法駕，迎敬宗於河橋。</font><font size=4px color="#009090"><font size=4px>〔璽，斯氏翻。綬，音受。考異曰：伽藍記云：「十二日，爾朱軍于邙山之北，河陰之野。十三日，召百官迎駕，至者盡誅之。」長曆，是月戊子朔；十二日，己亥也。今從魏書。〕</font></font><font size=4px>庚子，榮遣騎太后及幼主，送至河陰。</font><font size=4px color="#009090"><font size=4px>〔騎，奇寄翻。〕</font></font><font size=4px>太后對榮多所陳說，榮拂衣而起，沈太后及幼主於河。

 　　費穆密說榮曰：「公士馬不出萬人，今長驅向洛，前無橫陳，既無戰勝之威，群情素不厭服。</font><font size=4px color="#009090"><font size=4px>〔沈，持林翻。說，式芮翻。陳，讀曰陣。厭，於葉翻。〕</font></font><font size=4px>以京師之眾，百官之盛，知公虛實，有輕侮之心。若不大行誅罰，更樹親黨，恐公還北之日，未渡太行而內變作矣。」</font><font size=4px color="#009090"><font size=4px>〔更，工衡翻。行，戶剛翻。〕</font></font><font size=4px>榮心然之，謂所親慕容紹宗曰：「洛中人士繁盛，驕侈成俗，不加芟翦，終難制馭。</font><font size=4px color="#009090"><font size=4px>〔芟，所銜翻。〕</font></font><font size=4px>吾欲因百官出迎，悉誅之，何如﹖」紹宗曰：「太后荒淫失道，嬖倖弄權，殽亂四海，</font><font size=4px color="#009090"><font size=4px>〔殽，雜也，錯也。嬖，卑義翻，又博計翻。〕</font></font><font size=4px>故明公興義兵以清朝廷。今無故殲夷多士，不分忠佞，</font><font size=4px color="#009090"><font size=4px>〔殲，息廉翻。〕</font></font><font size=4px>恐大失天下之望，非長策也。」榮不聽，乃請帝循河西至淘渚，</font><font size=4px color="#009090"><font size=4px>〔水經註：孟津，又曰富平津，又謂之陶河；杜畿試樓船於孟津，覆於陶河，即此也。按爾朱榮傳，陶渚在河陰西北三里，南北長堤之西。魏紀「淘」作「陶」。杜佑曰：河南河陽縣西南十三里有古遮馬堤，即其處。〕</font></font><font size=4px>引百官於行宮西北，云欲祭天。百官既集，列胡騎圍之，責以天下喪亂，肅宗暴崩，皆由朝臣貪虐，不能匡弼，</font><font size=4px color="#009090"><font size=4px>〔騎，奇寄翻。喪，息浪翻。朝，直遙翻。〕</font></font><font size=4px>因縱兵殺之，自丞相高陽王雍、司空元欽、儀同三司義陽王略以下，死者二千餘人。</font><font size=4px color="#009090"><font size=4px>〔考異曰：北史云：「榮惑費穆之言，謂天下乘機可取，乃譎朝士共為盟誓，將向河陰西北三里。至南北長堤，悉命下馬西渡，即遣胡騎圍之，妄言丞相高陽王反，殺王公以下二千餘人。」榮傳一千三百餘人。今從魏紀。〕</font></font><font size=4px>前黃門郎王遵業兄弟居父喪，其母，敬宗之從母也，相帥出迎，俱死。遵業，慧業，慧龍之孫也，</font><font size=4px color="#009090"><font size=4px>〔劉裕得晉權，殺王愉，其孫慧龍奔魏，著功名於南鄙。從，才用翻。帥，讀曰率。〕</font></font><font size=4px>儁爽涉學，時人惜其才而譏其躁。</font><font size=4px color="#009090"><font size=4px>〔躁，則到翻。〕</font></font><font size=4px>有朝士百餘人後至，榮復以胡騎圍之，令曰：「有能為禪文者免死。」侍御史趙元則出應募，遂使為之。</font><font size=4px color="#009090"><font size=4px>〔考異曰：北史曰：「時隴西李神雋、頓丘李諧、太原溫子昇並當世辭人，皆在圍中，恥從是命，俯伏不應。」按神雋等不應，何得不死！魏書本傳皆無其事。〕</font></font><font size=4px>榮又令其軍士言「元氏既滅，爾朱氏興，」皆稱萬歲。榮又遣數十人拔刀向行宮，帝與無上王劭、始平王子正俱出帳外。榮先遣并州人郭羅剎、西部高車叱列殺鬼侍帝側，</font><font size=4px color="#009090"><font size=4px>〔剎，初轄翻。〕</font></font><font size=4px>詐言防衛，抱帝入帳，餘人即殺劭及子正，又遣數十人遷帝於河橋，置之慕下。

 　　帝憂憤無計，使人諭旨於榮曰：「帝王迭興，盛衰無常。今四方瓦解，將軍奮袂而起，所向無前，此乃天意，非人力也。我本相投，志在全生，豈敢妄希天位！</font><font size=4px color="#009090"><font size=4px>〔希，望也。〕</font></font><font size=4px>將軍見逼，以至於此。若天命有歸，將軍宜時正尊號；若推而不居，</font><font size=4px color="#009090"><font size=4px>〔推，吐雷翻。〕</font></font><font size=4px>存魏社稷，亦當更擇親賢而輔之。」</font><font size=4px color="#009090"><font size=4px>〔更，工衡翻。〕</font></font><font size=4px>時都督高歡勸榮稱帝，</font><font size=4px color="#009090"><font size=4px>〔考異曰：魏爾朱榮傳曰：「於是獻武王與外兵參軍司馬子如等切諫，陳不可之理，榮曰：『愆誤若是，唯當以死謝朝廷。今日安危之機，計將何出﹖』獻武王等曰：『未若還奉長樂以安天下。』於是還奉莊帝。」北齊書神武紀云：「榮將篡位，神武諫，恐不聽，請鑄像卜之，鑄不成，乃止。」蓋魏收與北齊史官欲為神武掩此惡，故云爾。今周書賀拔岳傳。〕</font></font><font size=4px>左右多同之，榮疑未決。賀拔岳進曰：「將軍首舉義兵，志除姦逆，大勳未立，遽有此謀，正可速禍，未見其福。」榮乃自鑄金為像，凡四鑄，不成。功曹參軍燕郡劉靈助善卜筮，</font><font size=4px color="#009090"><font size=4px>〔漢高祖定天下，燕仍為國，昭帝改為廣陽郡；後漢光武併上谷，和帝復為廣陽郡；晉為廣陽國，魏為燕郡。燕，因肩翻。〕</font></font><font size=4px>榮信之，靈助言天時人事未可。榮曰：「若我不吉，當迎天穆立之。」 靈助曰：「天穆亦不吉，唯長樂王有天命耳。」榮亦精神恍惚，不自支持，久而方寤，</font><font size=4px color="#009090"><font size=4px>〔史言天位不可以詐力奸。恍，呼廣翻。惚，音忽。〕</font></font><font size=4px>深思</font><span class="h"><font size=4px>【章：甲十二行本 「思」作「自」；乙十一行本同；孔本同；張校同。】</font></font><font size=4px>愧悔曰：「過誤若是，唯當以死謝朝廷。」賀拔岳請殺高歡以謝天下，左右曰：「歡雖復愚疏，言不思難。 </font><font size=4px color="#009090"><font size=4px>〔復，夫又翻；下更復同。難，乃旦翻。〕</font></font><font size=4px>今四方多事，須藉武將，</font><font size=4px color="#009090"><font size=4px>〔將，即亮翻。〕</font></font><font size=4px>請捨之，收其後效。」榮乃止。夜四更，復迎帝還營，</font><font size=4px color="#009090"><font size=4px>〔更，工衡翻。〕</font></font><font size=4px>榮望馬首叩頭請死。

 　　榮所從胡騎殺朝士既多，不敢入洛城，即欲向北為遷都之計。 榮狐疑甚久，武衛將軍汎禮固諫。</font><font size=4px color="#009090"><font size=4px>〔皇甫謐云：汎，本姓凡，遭秦亂避地於氾水，因氏焉。汎，音凡。〕</font></font><font size=4px>辛丑，榮奉帝入城。帝御太極殿，下詔大赦，改元建義。從 王原王將士，普加五階，在京文官二階，武官三階，百姓復租役三年。</font><font size=4px color="#009090"><font size=4px>〔復，方目翻，除也。〕</font></font><font size=4px>時不官蕩盡，存者皆竄匿不出，唯散騎常侍山偉一人拜赦於闕下。 </font><font size=4px color="#009090"><font size=4px>〔山偉稱頌元叉而得進，其人可知，特乾沒以苟一時之利祿耳。〕</font></font><font size=4px>洛中士民草草</font><font size=4px color="#009090"><font size=4px>〔詩巷伯曰：勞人草草。註 云：草草，勞心也。箋云：草草，憂將妄得罪也。〕</font></font><font size=4px>人懷異慮，或云榮欲縱兵大掠，或云欲遷都晉陽；富者棄宅，貧者襁負，率皆逃竄，什不存一二，</font><font size=4px color="#009090"><font size=4px>〔襁，居兩 翻。〕</font></font><font size=4px>直衛空虛，官守曠廢。</font><font size=4px color="#009090"><font size=4px>〔守，手又翻。曠，空也。〕</font></font><font size=4px>榮乃上書，稱：「大兵交際，難可齊壹，諸王朝貴，橫死者眾，</font><font size=4px color="#009090"><font size=4px>〔橫，戶孟翻。〕</font></font><font size=4px>臣今粉軀不足塞咎， </font><font size=4px color="#009090"><font size=4px>〔塞，悉則翻。〕</font></font><font size=4px>乞追贈亡者，微申私責。無上王請追尊為無上皇帝，自餘死於河陰者，王贈三司，三品贈令、僕，五品贈刺史，七品已下白</font><span class="h"><font size=4px>【章：甲十一行本「白」上有「及」字；乙十一行本同；孔本同。】</font></font><font size=4px>民贈郡鎮；</font><font size=4px color="#009090"><font size=4px>〔身無官爵，謂之白民，猶言白丁也。郡鎮，郡守、鎮將也。〕</font></font><font size=4px>死者無後聽繼，即授封爵。又遣使者循城勞問。」</font><font size=4px color="#009090"><font size=4px>〔勞，力到翻。〕</font></font><font size=4px>詔從之。於是朝士稍出，人心粗安。</font><font size=4px color="#009090"><font size=4px>〔粗，坐五翻。〕</font></font><font size=4px>封無上之子韶為彭城王。榮猶執遷都之議，帝亦不能違；都官尚書元諶爭之，以為不可，</font><font size=4px color="#009090"><font size=4px>〔漢成帝置三公曹尚書，主斷獄。光武改三公曹主考課，置中都官曹尚書，主水火盜賊事。魏置尚書都官郎，佐督軍事。晉以三公尚書掌刑獄。宋三公、比部主刑法，又置都官尚書，主軍事刑獄。至隋，乃改都官尚書為刑部尚書。諶，氏壬翻。〕</font></font><font size=4px>榮怒曰：「何關君事，而固執也！且河陰之事，君應知之。」諶曰：「天下事當與天下論之，柰何以河陰之酷而恐元諶！諶，國之宗室，位居常伯，</font><font size=4px color="#009090"><font size=4px>〔尚書，古常伯之任。〕</font></font><font size=4px>生既無益，死復何損，</font><font size=4px color="#009090"><font size=4px>〔復，扶又翻。〕</font></font><font size=4px>正使今日碎首流腸，亦無所懼！」榮大怒，欲抵諶罪，爾朱世隆固諫，乃止。見者莫不震悚，諶顏色自若。後數日，帝與榮登高，見宮闕壯麗，列樹成行，</font><font size=4px color="#009090"><font size=4px>〔行，戶剛翻。〕</font></font><font size=4px>乃歎曰：「臣昨愚闇，有北遷之意，今見皇居之盛，熟思元尚書言，深不可奪。由是罷遷都之議。諶，謐之兄也。

 　　癸卯，以江陽王繼為太師，北海王顥為太傅；光祿大夫李延寔為太保，賜爵濮陽王；并州刺史元天穆為太尉，賜爵上黨王；前侍中楊椿為司徒；車騎大將軍穆紹為司空，領尚書令，進爵頓丘王；雍刺史長孫稚為驃騎大將軍、開府儀同三司，賜爵馮翊王；</font><font size=4px color="#009090"><font size=4px>〔雍，於用翻。長，知兩翻。驃，匹妙翻。騎，奇寄翻。〕</font></font><font size=4px>殿中尚書元諶為尚書右僕射，賜爵魏郡王；金紫光祿大夫廣陵王恭加儀同三司；其餘起家暴貴者，不可勝數。延寔，沖之子也，</font><font size=4px color="#009090"><font size=4px>〔李沖柄用於文明、孝文之時。勝，音升。〕</font></font><font size=4px>以帝舅故，得超拜。

 　　徐紇弟獻伯為北海太守，季產為青州長史，紇使人告之，皆將家屬逃去，與紇俱奔泰山。</font><font size=4px color="#009090"><font size=4px>〔泰山郡屬兗州，所謂東奔兗州也。〕</font></font><font size=4px>鄭儼與從兄滎陽太守仲明謀據郡起兵，</font><font size=4px color="#009090"><font size=4px>〔從，才用翻。〕</font></font><font size=4px>為部下所殺。

 　　10魏郢州刺史元顯達請降，</font><font size=4px color="#009090"><font size=4px>〔降，戶江翻。〕</font></font><font size=4px>詔郢州刺史元樹迎之，</font><font size=4px color="#009090"><font size=4px>〔魏克義陽，以梁之司州為郢州。梁之郢州治江夏郡。〕</font></font><font size=4px>夏侯夔亦自楚城往會之，遂留鎮焉。改魏郢州北司州，以夔為刺史，兼督司州。</font><font size=4px color="#009090"><font size=4px>〔梁初，義陽陷，僑置司州於關南，今黃州黃陂縣之地。既復義陽，因以為北司州。〕</font></font><font size=4px>夔進攻毛城，逼新蔡；豫州刺史夏侯亶圍南頓，攻陳項；魏行臺源子恭拒之。

 　　11庚戌，魏賜爾朱榮子叉羅爵梁郡王。

 　　12柔然頭兵可汗數入貢于魏，</font><font size=4px color="#009090"><font size=4px>〔可，從刊入聲。汗，音寒。數，所角翻。〕</font></font><font size=4px>魏詔頭兵贊拜不名，上書不稱臣。

 　　13魏汝南王悅及東道行臺臨淮王或聞河陰之亂，皆來奔。先是，魏人降者皆稱魏官為偽，</font><font size=4px color="#009090"><font size=4px>〔先，悉薦翻。〕</font></font><font size=4px>或表啟獨稱魏臨淮王；上亦體其雅素，不之責。魏北海王顥將之相州，至汲郡，聞葛榮南侵及爾朱榮縱暴，陰為自安之計，盤桓不進；以其舅殷州刺史范遵行相州事，代前刺史李神守鄴行臺。甄密知顥有異志，相帥廢遵，</font><font size=4px color="#009090"><font size=4px>〔甄，之人翻。帥，讀曰率。〕</font></font><font size=4px>復推李神攝州事，</font><font size=4px color="#009090"><font size=4px>〔復，扶又翻。〕</font></font><font size=4px>遣兵迎顥，且察其變。顥聞之，帥左右來奔。</font><font size=4px color="#009090"><font size=4px>〔為後送顥北還張本。帥，讀曰率。〕</font></font><font size=4px>密，琛之從父弟也。</font><font size=4px color="#009090"><font size=4px>〔甄琛事魏宣武帝。從，才用翻。〕</font></font><font size=4px>北青州刺史元世儁、南荊州刺史李志皆舉州來降。</font><font size=4px color="#009090"><font size=4px>〔魏北青州治東陽，去梁境甚遠。五代志：東海郡，梁置南、北二青州郡，領懷仁縣。又註云：梁置南、北二青州。意者元世儁以懷仁之地來降也。志又曰：舂陵郡，後魏置南荊州。降，戶江翻。〕</font></font><font size=4px>

 　　14五月，丁巳朔，魏加爾朱榮北道大行臺。以尚書右僕射元羅為東道大使，</font><font size=4px color="#009090"><font size=4px>〔使，疏吏翻。〕</font></font><font size=4px>光祿勳元欣副之，巡方黜陟，先行後聞。欣，羽之子也。</font><font size=4px color="#009090"><font size=4px>〔羽，孝文帝之弟，封廣陵王。〕</font></font><font size=4px>

 　　15爾朱榮入見魏主於明光殿，</font><font size=4px color="#009090"><font size=4px>〔見，賢遍翻；下朝見同。〕</font></font><font size=4px>重謝河橋之事，</font><font size=4px color="#009090"><font size=4px>〔重，直用翻。〕</font></font><font size=4px>誓言無復貳心。帝自起止之，因復為榮誓，言無疑心。</font><font size=4px color="#009090"><font size=4px>〔復，扶又翻；下不復同。為，于偽翻。〕</font></font><font size=4px>榮喜，因求酒飲之，熟醉，帝欲誅之，左右苦諫，乃止，即以牀轝向中常侍省。</font><font size=4px color="#009090"><font size=4px>〔轝，羊茹翻；轝車為轝。〕</font></font><font size=4px>榮夜半方寤，遂達旦不眼，自此不復禁中宿矣。

 　　榮女先為肅宗嬪，榮欲敬宗立以為后，帝疑未決，</font><span class="h"><font size=4px>【章：甲十一行本「決」下有「給事」二字；乙十一行本同；孔本同；張校同。】</font></font><font size=4px>黃門侍郎祖瑩曰：「昔文公在秦，懷嬴入侍；事有反經合義，</font><font size=4px color="#009090"><font size=4px>〔左傳：晉世子圉質於秦，秦伯以女妻之。子圉逃歸，公子重耳入秦，秦伯納女五人，懷嬴與焉。秦，嬴氏也；圉諡懷公，故曰懷嬴。漢儒以反經合道為權，祖瑩本此。嬪，毗賓翻。〕</font></font><font size=4px>陛下獨何疑焉！」帝遂從之，榮意甚悅。

 　　榮舉止輕脫，喜馳射，</font><font size=4px color="#009090"><font size=4px>〔喜，許記翻。〕</font></font><font size=4px>每入朝見，更無所為，唯戲上下馬；於西林園宴射，恆請皇后出觀，并召王公、妃主共在一堂。每見天子射中，輒自起舞叫，將相卿士悉皆盤旋，</font><font size=4px color="#009090"><font size=4px>〔上，時掌翻。恆，戶登翻。中，竹仲翻。將，即亮翻。相，息亮翻。〕</font></font><font size=4px>乃至妃主亦不免隨之舉 袂。及酒酣耳熱，必自匡坐唱虜歌；</font><font size=4px color="#009090"><font size=4px>〔匡坐，正坐也。虜歌，胡歌也。〕</font></font><font size=4px>日暮罷歸，與左右連手蹋地唱回波樂而出。</font><font size=4px color="#009090"><font size=4px>〔此所謂蹋歌也。回波樂，曲名。樂，音洛。〕</font></font><font size=4px>性甚嚴暴，喜慍無常，刀槊弓矢，不離於手，</font><font size=4px color="#009090"><font size=4px>〔槊，色角翻。離，力智翻。〕</font></font><font size=4px>每有瞋嫌，</font><font size=4px color="#009090"><font size=4px>〔瞋，昌真翻。〕</font></font><font size=4px>輒行擊射，</font><font size=4px color="#009090"><font size=4px>〔射，而亦翻。〕</font></font><font size=4px>左右恆有死憂。</font><font size=4px color="#009090"><font size=4px>〔恆，戶登 翻。〕</font></font><font size=4px>嘗見沙彌重騎一馬，</font><font size=4px color="#009090"><font size=4px>〔去俗為僧，受度而未受戒者，謂之沙彌。重騎者，二人共騎也。重，直龍翻。〕</font></font><font size=4px>榮即令相觸，力窮不能復動，</font><font size=4px color="#009090"><font size=4px>〔復，扶又翻。〕</font></font><font size=4px>遂使傍人以頭相擊，死而後已。

 　　辛酉，榮還晉陽，帝餞之於邙陰。</font><font size=4px color="#009090"><font size=4px>〔邙陰，邙山之北也。〕</font></font><font size=4px>榮令元天穆入洛陽，加天穆侍中、錄尚書事、京畿大都督兼領軍將軍，以行臺郎中桑乾朱瑞為黃門侍郎兼中書舍人，朝廷要官，悉用其腹心為之。

 　　16丙寅，魏主詔：「孝昌以來，凡有冤抑無訴者，悉集華林東門，當親理之。」時承喪亂之後，</font><font size=4px color="#009090"><font size=4px>〔喪，息浪翻。〕</font></font><font size=4px>倉廩虛竭，始詔「入粟八千石者賜爵散侯，</font><font size=4px color="#009090"><font size=4px>〔此有官入粟者之賜也。魏制，散侯降開國侯一品。散，悉亶翻。〕</font></font><font size=4px>白民輸五百石者賜出身，沙門授本州統及郡縣維那。」</font><font size=4px color="#009090"><font size=4px>〔維那，各管其郡縣之僧。〕</font></font><font size=4px>

 　　爾朱榮之趣洛也，</font><font size=4px color="#009090"><font size=4px>〔趣，七喻翻。〕</font></font><font size=4px>遣其都督樊子鵠取唐州，唐州刺史崔元珍、行臺酈惲拒守，不從。乙亥，子鵠拔平陽，斬元珍及惲。</font><font size=4px color="#009090"><font size=4px>〔惲，於粉翻。〕</font></font><font size=4px>元珍，挺之從父弟也。</font><font size=4px color="#009090"><font size=4px>〔從，才用翻。〕</font></font><font size=4px>

 　　17將軍曹義宗圍魏荊州，堰水灌城，不沒者數板。時魏方多難，不能救，</font><font size=4px color="#009090"><font size=4px>〔難，乃旦翻。〕</font></font><font size=4px>城中糧盡，刺史王羆煮粥與將士均分食之，每出戰，不擐甲冑，仰天大呼曰：</font><font size=4px color="#009090"><font size=4px>〔擐，音宦。呼，火故翻。〕</font></font><font size=4px>「荊州城，孝文皇帝所置，</font><font size=4px color="#009090"><font size=4px>〔魏孝文太和中置荊州於穰城。〕</font></font><font size=4px>天若不祐國家，令箭中王羆額；不爾，王羆必當破賊。」彌歷三年，前後搏戰甚眾，亦不被傷。</font><font size=4px color="#009090"><font size=4px>〔中，竹仲翻。被，皮義翻。〕</font></font><font size=4px>癸未，魏以中軍將軍費穆都督南征諸軍事，將兵救之。</font><font size=4px color="#009090"><font size=4px>〔將，即亮翻。〕</font></font><font size=4px>

 　　18魏臨淮王或聞魏主定位，乃以母老求還，辭情懇至。上惜其才而不能違，六月，丁亥，遣或還。魏以或為侍中、驃騎大將軍，加儀同三司。</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>

 　　19魏員外散騎常侍高乾，祐之從子也，</font><font size=4px color="#009090"><font size=4px>〔高祐，允之從祖弟。從，才用翻。〕</font></font><font size=4px>與弟敖曹、季式皆喜輕俠，</font><font size=4px color="#009090"><font size=4px>〔喜，許記翻。〕</font></font><font size=4px>與魏主有舊。爾朱榮之向洛也，逃奔齊州，聞河陰之亂，遂集流民起兵於河、濟之間，受葛榮官爵，頻破州軍。魏主使元諭旨，乾等乃降，</font><font size=4px color="#009090"><font size=4px>〔濟，子禮翻。降，戶江翻。〕</font></font><font size=4px>以乾為給事黃門侍郎兼武衛將軍，敖曹為通直散騎侍郎。榮以乾兄弟前為叛亂，不應復居近要，魏主乃聽解官歸鄉里。敖曹復行抄掠，</font><font size=4px color="#009090"><font size=4px>〔復，扶又翻。抄，楚交翻。〕</font></font><font size=4px>榮誘執之，與薛脩義同拘於晉陽。</font><font size=4px color="#009090"><font size=4px>〔薛脩義為龍門鎮將，附蕭寶寅，既降而反側，故亦被拘。誘，音酉。〕</font></font><font size=4px>敖曹名昂，以字行。</font><font size=4px color="#009090"><font size=4px>〔敖曹之父以其子昂藏敖曹，故以為名字。〕</font></font><font size=4px>

 　　20葛榮軍乏食，遣其僕射任褒將兵南掠至沁水，</font><font size=4px color="#009090"><font size=4px>〔沁水縣，自漢以來屬河內郡。任，音壬。沁，千浸翻。〕</font></font><font size=4px>魏以元天穆為大都督東北道諸軍事，帥宗正珍孫等討之。</font><font size=4px color="#009090"><font size=4px>〔帥，讀曰率；下同。〕</font></font><font size=4px>

 　　前幽州平北府主簿河間邢杲帥河北流民十萬餘戶反於青州之北海，自稱漢王，改元天統。戊申，魏以征東將軍李叔仁為車騎大將軍、儀同三司，帥眾討之。

 　　辛亥，魏主詔曰：「朕當親御六戎，</font><font size=4px color="#009090"><font size=4px>〔戎，兵也。六戎，猶言六軍也。〕</font></font><font size=4px>掃靜燕、代。</font><font size=4px color="#009090"><font size=4px>〔燕，因肩翻。〕</font></font><font size=4px>以大將軍爾朱榮為左軍，上黨王天穆為前軍，司徒楊椿為右軍，司空穆紹為後軍。葛榮退屯相州之北。</font><font size=4px color="#009090"><font size=4px>〔相，息亮翻。〕</font></font><font size=4px>

 　　21秋，七月，乙丑，魏加爾朱榮柱國大將軍、錄尚書事。</font><font size=4px color="#009090"><font size=4px>〔魏初置柱國大將軍，長孫嵩以開國元動加此號。〕</font></font><font size=4px>

 　　22壬子，魏光州民劉舉聚眾反於濮陽，</font><font size=4px color="#009090"><font size=4px>〔濮，榑木翻。〕</font></font><font size=4px>自稱皇武大將軍。

 　　23是月，万俟醜奴自稱天子，置百官。會波斯國獻師子於魏，</font><font size=4px color="#009090"><font size=4px>〔波斯國都宿利城，忸密西，古條支國也；去代都二萬四千二百二十八里。〕</font></font><font size=4px>醜奴留之，改元神獸。

 　　24魏泰山太守羊侃，</font><font size=4px color="#009090"><font size=4px>〔守，式又翻。〕</font></font><font size=4px>以其祖規嘗為宋高祖祭酒從事，常有南歸之志。徐紇往依之，因勸侃起兵，侃從之。兗州刺史羊敦，侃之從兄也，</font><font size=4px color="#009090"><font size=4px>〔從，才用翻。〕</font></font><font size=4px>密知之，據州拒侃。八月，侃引兵襲敦，弗克，</font><font size=4px color="#009090"><font size=4px>〔魏兗州刺史治瑕丘，泰山太守治博。〕</font></font><font size=4px>築十餘城守之，且遣使來降，</font><font size=4px color="#009090"><font size=4px>〔使，疏吏翻。降，戶江翻。〕</font></font><font size=4px>詔廣晉縣侯泰山羊鴉仁等將兵應接。</font><font size=4px color="#009090"><font size=4px>〔沈約志：鄱陽郡有廣晉縣，本吳所置廣昌縣；晉武帝太康元年，更名廣晉。〕</font></font><font size=4px>魏以侃為驃騎大將軍、泰山公、兗州刺史，侃斬其使者不受。

 　　將軍王弁侵魏徐州，蕃郡民續靈珍擁眾萬人攻蕃郡以應梁；</font><font size=4px color="#009090"><font size=4px>〔魏徐州治彭城，領彭城、南陽平、蕃、沛、蘭陵、北濟陰、碭郡。蕃縣，漢、晉屬魯國，魏孝昌三年置蕃郡，治蕃城。五代志：徐州滕縣，舊曰蕃，置蕃郡；隋開皇十六年改曰滕郡，尋廢郡為縣。蕃，音皮，又音翻。〕</font></font><font size=4px>魏徐州刺史楊昱擊靈珍，斬之，弁引還。

 　　25甲辰，魏大都督宗正珍孫擊劉舉於濮陽，滅之。

 　　26葛榮引兵圍鄴，眾號百萬，遊兵已過汲郡，</font><font size=4px color="#009090"><font size=4px>〔汲郡，隋、唐之衛州。〕</font></font><font size=4px>所至殘掠，爾朱榮啟求討之。九月，爾朱榮召從子肆州刺史天光留鎮晉陽，曰：「我身不得至處，非汝無以稱我心。」</font><font size=4px color="#009090"><font size=4px>〔從，才用翻。稱，尺證翻。〕</font></font><font size=4px>自帥精騎七千，馬皆有副，</font><font size=4px color="#009090"><font size=4px>〔魏收魏書云：帥騎七萬。帥，讀曰率。騎，奇寄翻。〕</font></font><font size=4px>倍道兼行，東出滏口，以侯景為前驅。</font><font size=4px color="#009090"><font size=4px>〔滏，音釜。〕</font></font><font size=4px>葛榮為盜日久，</font><font size=4px color="#009090"><font size=4px>〔梁普通七年，葛滎得鮮于脩禮之眾，寇掠河北。〕</font></font><font size=4px>橫行河北，爾朱榮眾寡非敵，議者謂無取勝之理。葛榮聞之，喜見於色，</font><font size=4px color="#009090"><font size=4px>〔見，賢遍翻。〕</font></font><font size=4px>令其眾曰：「此易與耳，</font><font size=4px color="#009090"><font size=4px>〔易，弋豉翻。〕</font></font><font size=4px>諸人俱辦長繩，至則縛取。」自鄴以北，列陳數十里，箕張而進。</font><font size=4px color="#009090"><font size=4px>〔如箕之張也。陳，讀曰陣。〕</font></font><font size=4px>爾朱榮潛軍山谷，為奇兵，分督將已上三人為一處，處有數百騎，令所在揚塵鼓譟，使賊不測多少。</font><font size=4px color="#009090"><font size=4px>〔將，即亮翻。少，詩沼翻。〕</font></font><font size=4px>又以人馬逼戰，刀不如棒，勒軍士齎袖棒一枚，置於馬側，至戰時慮廢騰逐，不聽斬級，</font><font size=4px color="#009090"><font size=4px>〔斬級者，斬首以計功級。〕</font></font><font size=4px>以棒棒之而已。</font><font size=4px color="#009090"><font size=4px>〔棒，蒲項翻。〕</font></font><font size=4px>分命壯勇所向衝突；號令嚴明，戰士同奮。爾朱榮身自陷陳，出於賊後，表裏合擊，大破之，於陳擒葛榮，</font><font size=4px color="#009090"><font size=4px>〔陳，讀曰陣。〕</font></font><font size=4px>餘眾悉降。</font><font size=4px color="#009090"><font size=4px>〔降，戶江翻。〕</font></font><font size=4px>以賊徒既眾，若即分割，恐其疑懼，或更結聚，乃下令各從所樂，</font><font size=4px color="#009090"><font size=4px>〔樂，音洛。〕</font></font><font size=4px>親屬相隨，任所居止，於是群情大喜，登即四散，登者，登時也。〕數十萬眾一朝散盡。待出百里之外，乃始分道押領，隨便安置，咸得其宜。擢其渠帥，量才授任，新附者咸安，時人服其處分機速。</font><font size=4px color="#009090"><font size=4px>〔帥，所類翻。量，音良。處，昌呂翻。分，扶問翻。〕</font></font><font size=4px>以檻車送葛榮赴洛，冀、定、滄、瀛、殷五州皆平。時上黨王天穆軍於朝歌之南，穆紹、楊椿猶未發，而葛榮已滅，乃皆罷兵。</font><font size=4px color="#009090"><font size=4px>〔是年夏，魏主將北征，以爾朱榮為左軍，楊椿為右軍，穆紹為後軍。〕</font></font><font size=4px>

 　　初，宇文肱從鮮于脩禮攻定州，戰死於唐河。</font><font size=4px color="#009090"><font size=4px>〔魏收志：定州中山郡唐縣有唐水。水經：唐水導源盧奴縣西北，東流至唐城西北隅，堨而為湖，其水南入水溝，下注滱水。〕</font></font><font size=4px>其子泰在脩禮軍中，脩禮死，從葛榮；葛榮敗，爾朱榮愛泰之才，以為統軍。</font><font size=4px color="#009090"><font size=4px>〔宇文泰事始此。〕</font></font><font size=4px>

 　　乙亥，魏大赦，改元永安。

 　　辛巳，以爾朱榮為大丞相、都督河北畿外諸軍事，榮子平昌公文殊、昌樂公文暢並進爵為王，</font><font size=4px color="#009090"><font size=4px>〔樂，音洛。〕</font></font><font size=4px>以楊椿為太保，城陽王徽為司徒。

 　　冬，十月，丁亥，葛榮至洛，魏主御閶闔門</font><font size=4px color="#009090"><font size=4px>〔洛城西面有廣陽、西明、閶闔三門。又洛陽宮城門曰閶闔，註已見八十四卷晉惠帝太安元年。〕</font></font><font size=4px>引見，斬於都市。

 　　27帝以魏北海王顥為魏王，遣東宮直閤將軍陳慶之將兵送之還北。</font><font size=4px color="#009090"><font size=4px>〔將，即亮翻。考異曰：梁、魏帝紀皆云以顥為魏主，唯顥傳作「魏王」。按魏封劉昶為宋王，蕭寶寅為齊王，蕭詧為梁王，皆俟得國然後使稱帝耳。若顥在南已稱魏帝，當行即位之禮，又梁朝應以客禮待之，又顥不應再即帝位於渙水。蓋由「王」字與「主」字止欠一點，故多致謬誤。今從顥傳。〕</font></font><font size=4px>

 　　28丙申，魏以太原王世子爾朱菩提為驃騎大將軍、開府儀同三司。</font><font size=4px color="#009090"><font size=4px>〔菩，薄乎翻。〕</font></font><font size=4px>丁酉，以長樂等七郡各萬戶，通前十萬戶，為太原王榮國，</font><font size=4px color="#009090"><font size=4px>〔樂，音洛。〕</font></font><font size=4px>戊戌，又加榮太師，皆賞擒葛樂之功也。

 　　29壬子，魏江陽武烈王繼卒。

 　　30魏使 征虜將軍韓子熙招諭邢杲，杲詐降而復反。</font><font size=4px color="#009090"><font size=4px>〔降，戶江翻。復，扶又翻。〕</font></font><font size=4px>李叔仁擊杲於惟水，</font><font size=4px color="#009090"><font size=4px>〔「惟水」當作「濰水」。</font><span class="h"><font size=4px>【章：乙十一行本正作「濰」；退齋校 同。】</font></font><font size=4px>水經：濰水出琅邪箕縣，東北過東武城縣西，又北過平昌縣東，又北過高密縣西，又北過淳于縣東，又東北過下密縣故城西，又東北過都昌縣東，又東北入于 海。五代志：後魏北海郡膠東縣，隋改曰濰水縣，後又改曰下密縣。濰，音惟。〕</font></font><font size=4px>失利而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　31魏費穆奄至荊州。曹義宗軍敗，為魏所擒，荊州之圍始解。</font><font size=4px color="#009090"><font size=4px>〔荊州受圍三年始解。〕</font></font><font size=4px>

 　　32元顥襲魏銍城而據之。</font><font size=4px color="#009090"><font size=4px>〔銍縣，漢屬沛郡，魏、晉屬譙郡。宋白曰：宿州臨渙縣，漢銍縣地。銍，竹乙翻。〕</font></font><font size=4px>

 　　33魏行臺尚書左僕射于暉等兵數十萬，擊羊侃於瑕丘，</font><font size=4px color="#009090"><font size=4px>〔劉昫曰：瑕丘，春秋時魯之瑕邑；宋以為兗州治所，隋始置瑕丘縣。〕</font></font><font size=4px>徐紇恐事不濟，說侃請乞師於梁，</font><font size=4px color="#009090"><font size=4px>〔說，式芮翻。〕</font></font><font size=4px>侃信之，紇遂來奔。暉等圍侃十餘重，</font><font size=4px color="#009090"><font size=4px>〔重，直龍翻。〕</font></font><font size=4px>柵中矢盡，南軍不進。十一月，癸亥夜，侃潰圍出，且戰且行，一日一夜乃出魏境，至渣口，</font><font size=4px color="#009090"><font size=4px>〔水經引郡國志曰：偪陽有柤水，南亂于沂，而注于沭，謂之柤口；春秋諸侯會吳于柤即此。渣，側加翻。〕</font></font><font size=4px>眾尚萬餘人，馬二千匹。士卒皆竟夜悲歌，侃乃謝曰：「卿等懷土，理不能相隨，幸適去留，</font><font size=4px color="#009090"><font size=4px>〔言或去或留，各從其意也。〕</font></font><font size=4px>於此為別。」各拜辭而去。魏復取泰山。</font><font size=4px color="#009090"><font size=4px>〔復，扶又翻，又如字。〕</font></font><font size=4px>暉，勁之子也。</font><font size=4px color="#009090"><font size=4px>〔于勁事魏孝文帝。〕</font></font><font size=4px>

 　　34戊寅，魏以上黨王天穆為大將軍、開府儀同三司，世襲并州刺史。

 　　35十二月，庚子，魏詔于暉還師討邢杲。

 　　36葛榮餘黨韓樓復幽州反，</font><font size=4px color="#009090"><font size=4px>〔為爾朱榮遣將平韓樓張本。復，扶又翻。〕</font></font><font size=4px>北邊被其患。</font><font size=4px color="#009090"><font size=4px>〔被，皮義翻。〕</font></font><font size=4px>爾朱榮以撫軍將軍賀拔勝為大都督，鎮中山；樓畏勝威名，不敢南出。 
</font><!--/HTMLBUILERPART0--><font size=4px>