<font size=4px>　　晉紀三十四</font><font size=4px color="#009090"><font size=4px>〔起重光赤奮若（辛丑），盡玄黓攝提格（壬寅），凡二年。〕</font></font><font size=4px>

 　　安皇帝丁

 　　隆安五年（辛丑、四○一）

 　　春，正月，武威王利鹿孤欲稱帝，群臣皆勸之。安國將軍骒勿崙曰：</font><font size=4px color="#009090"><font size=4px>〔安國將軍，漢獻帝以授張楊。骒，託侯翻。崙，盧昆翻。〕</font></font><font size=4px>「吾國自上世以來，被髮左衽，</font><font size=4px color="#009090"><font size=4px>〔被，皮義翻。〕</font></font><font size=4px>無冠帶之飾，逐水草遷徙，無城郭室廬，故能雄視沙漠，抗衡中夏。</font><font size=4px color="#009090"><font size=4px>〔夏，戶雅翻。〕</font></font><font size=4px>今舉大號，誠順民心。然建都立邑，難以避患，儲蓄倉庫，啟敵人心；不如處晉民於城郭，勸課農桑以供資儲，帥國人以習戰射，鄰國弱則乘之，強則避之，此久長之良策也。</font><font size=4px color="#009090"><font size=4px>〔自漢以來，善為夷狄謀者，莫過此策矣。處，昌呂翻。帥，讀曰率。〕</font></font><font size=4px>且虛名無實，徒足為世之質的，將安用之！」</font><font size=4px color="#009090"><font size=4px>〔質受斧，的受矢。按詩發彼有的，毛傳云：的，質的。正義曰：毛氏於射侯之事，正鵠不明；惟猗嗟傳云：二尺曰正，亦不言正之所施。周禮鄭眾、馬融註，皆云十尺曰侯，四尺曰鵠，二尺曰正，四寸曰質；則以為侯皆一丈，鵠及正、質於一侯之中為此等級，則以質四寸也。王肅引爾雅云：射，張皮謂之侯，侯中謂之鵠，鵠中謂之正，正方二尺；正中謂之槷，槷方六寸。槷則質也。舊云方四寸，今云方六寸，爾雅說明，宜從之。肅意惟改質為六寸，餘同鄭、馬。賈逵周禮註云：四尺曰正，正五重，鵠苦其內，而方二尺以為正，正大於鵠，鵠在正內，雖內外不同，亦共在一侯。鄭於周禮上下檢之，以為大射之侯，其中制皮為鵠，賓射之侯，其中采畫為正，正大如鵠，皆居侯中三分之一。其燕射則射獸侯，侯中畫為獸形，即鄉射記所謂熊侯白質之類。射義云：孔子曰：循發而發；發而不失正鵠者，其惟賢者乎！詩云：發彼有的，以祈爾爵。既言正鵠，即引此的。則詩人之意以的為正鵠之謂也。司裘註說皮侯之狀云：以虎、熊、豹、麋之皮飾其側，又方制之以為質，謂之鵠。是鄭意以侯中所射之處為質也。此毛傳唯言的質也。〕</font></font><font size=4px>利鹿孤曰：「安國之言是也。」乃更稱河西王，</font><font size=4px color="#009090"><font size=4px>〔更，工衡翻。王武威則一郡而已，王河西則欲兼漢四郡之地，此利鹿孤之志也。〕</font></font><font size=4px>以廣武公傉檀為都督中外諸軍事、涼州牧、錄尚書事。</font><font size=4px color="#009090"><font size=4px>〔専，奴沃翻。〕</font></font><font size=4px>

 　　二月，丙子，孫恩出浹口，</font><font size=4px color="#009090"><font size=4px>〔浹，即謟翻。〕</font></font><font size=4px>攻句章，不能拔。劉牢之擊之，恩復走入海。</font><font size=4px color="#009090"><font size=4px>〔復，扶又翻。〕</font></font><font size=4px>

 　　秦王興使乞伏乾歸還鎮苑川，盡以其故部眾配之。</font><font size=4px color="#009090"><font size=4px>〔為乞伏氏復強張本。〕</font></font><font size=4px>

 　　涼王纂嗜酒好獵，</font><font size=4px color="#009090"><font size=4px>〔好，呼到翻。〕</font></font><font size=4px>太常楊穎諫曰：「陛下應天受命，當以道守之。今疆宇日蹙，崎嶇二嶺之間，</font><font size=4px color="#009090"><font size=4px>〔姑臧南有洪池嶺，西有丹嶺，一作「刪丹嶺」。〕</font></font><font size=4px>陛下不兢兢夕惕以恢弘先業，而沈湎遊畋，</font><font size=4px color="#009090"><font size=4px>〔沈，持林翻。〕</font></font><font size=4px>不以國家為事，臣竊危之。」纂遜辭謝之，然猶不悛。

 　　番禾太守呂超擅擊鮮卑思盤，</font><font size=4px color="#009090"><font size=4px>〔番禾縣，漢屬張掖郡，後漢、晉省。番，音盤。此郡蓋呂氏置。劉昫曰：「唐涼州天寶縣，漢番禾縣地。悛，七緣翻。番，音盤。〕</font></font><font size=4px>思盤遣其弟乞珍訴於纂，纂命超及思盤皆入朝。</font><font size=4px color="#009090"><font size=4px>〔朝，直遙翻。〕</font></font><font size=4px>超懼，至姑臧，深自結於殿中監杜尚。纂見超，責之曰：「卿恃兄弟桓桓，</font><font size=4px color="#009090"><font size=4px>〔孔安國曰：桓桓，武貌。〕</font></font><font size=4px>乃敢欺吾，</font><font size=4px color="#009090"><font size=4px>〔今人謂相陵為相欺。〕</font></font><font size=4px>要當斬卿，天下乃定！」超頓首謝。纂本以恐愒超，</font><font size=4px color="#009090"><font size=4px>〔愒，許葛翻。〕</font></font><font size=4px>實無意殺之。因引超、思盤群臣同宴於內殿。超兄中領軍隆數勸纂酒，</font><font size=4px color="#009090"><font size=4px>〔數，所角翻。〕</font></font><font size=4px>纂醉，乘步輓車，</font><font size=4px color="#009090"><font size=4px>〔步輓車不用牛馬若羊等，令人步而輓之。魏書禮志：步輓車，天子小駕，亦為副乘。〕</font></font><font size=4px>將超等游禁中。</font><font size=4px color="#009090"><font size=4px>〔將，如字。〕</font></font><font size=4px>至琨華堂東閤，車不得過，纂親將竇川、駱騰倚劍於壁，推車過閤。</font><font size=4px color="#009090"><font size=4px>〔將，即亮翻。推，吐雷翻。〕</font></font><font size=4px>超取劍擊纂，纂下車禽超，超刺纂洞胸；</font><font size=4px color="#009090"><font size=4px>〔刺，七亦翻。〕</font></font><font size=4px>川、騰與超格戰，超殺之。纂后楊氏命禁兵討超；杜尚止之，</font><font size=4px color="#009090"><font size=4px>〔超之結尚也，蓋有密約。〕</font></font><font size=4px>皆拾仗不戰。將軍魏益多入，取纂首，楊氏曰：「人已死，如土石，無所復知，何忍復殘其形骸乎！」</font><font size=4px color="#009090"><font size=4px>〔復，扶又翻。〕</font></font><font size=4px>益多罵之，遂取纂首以徇曰：「纂違先帝之命，殺太子而自立，</font><font size=4px color="#009090"><font size=4px>〔事見上卷三年。〕</font></font><font size=4px>荒淫暴虐。番禾太守超順人心而除之，以安宗廟，凡我士庶，同茲休慶！」

 　　纂叔父巴西公佗、</font><font size=4px color="#009090"><font size=4px>〔佗，徒河翻。〕</font></font><font size=4px>弟隴西公緯皆在北城。</font><font size=4px color="#009090"><font size=4px>〔緯，于貴翻。〕</font></font><font size=4px>或說緯曰：「超為逆亂，公以介弟之親，</font><font size=4px color="#009090"><font size=4px>〔杜預曰：介，大也。說，輸芮翻；下同。〕</font></font><font size=4px>仗大義而討之，姜紀、焦辨在南城，楊桓、田誠在東苑，皆吾黨也，何患不濟！」緯嚴兵欲與佗共擊超。佗妻梁氏止之曰：「緯、超俱兄弟之子，何為舍超助緯，自為禍首乎！」</font><font size=4px color="#009090"><font size=4px>〔舍，讀曰捨。〕</font></font><font size=4px>佗乃謂緯曰：「超舉事已成，據武庫，擁精兵，圖之甚難；且吾老矣，無能為也。」超弟邈有寵於緯，說緯曰：「纂賊殺兄弟，</font><font size=4px color="#009090"><font size=4px>〔謂殺紹又殺弘也。說，輸芮翻。〕</font></font><font size=4px>隆、超順人心而討之，正欲尊立明公耳。方今明公先帝之長子，當主社稷，人無異望，夫復何疑！」</font><font size=4px color="#009090"><font size=4px>〔長，知兩翻。復，扶又翻。〕</font></font><font size=4px>緯信之，乃與隆、超結盟，單馬入城；超執而殺之。讓位於隆，隆有難色。超曰：「今如乘龍上天，豈可中下！」隆　遂即天王位，</font><font size=4px color="#009090"><font size=4px>〔隆，字永基，光弟寶之子也。〕</font></font><font size=4px>大赦，改元神鼎。</font><font size=4px color="#009090"><font size=4px>〔超先於番禾得小鼎，以為神瑞，故以紀元。〕</font></font><font size=4px>尊母衛氏為太后，妻楊氏為后；以超為都督中外諸軍事、輔國大將軍、錄尚書事，封安定公；諡纂曰靈公。

 　　纂后楊氏將出宮，超恐其挾珍寶，命索之。</font><font size=4px color="#009090"><font size=4px>〔索，山客翻。〕</font></font><font size=4px>楊氏曰：「爾兄弟不義，手刃相屠，我旦夕死人，安用寶為！」超又問玉璽所在。</font><font size=4px color="#009090"><font size=4px>〔璽，斯氏翻。〕</font></font><font size=4px>楊氏曰：「已毀之矣。」后有美色，超將納之，謂其父右僕射桓曰：「后若竹目殺，禍及卿宗！」桓以告楊氏。楊氏曰：「大人賣女與氐以圖富貴，一之謂甚，其可再乎！」</font><font size=4px color="#009090"><font size=4px>〔引左傳之言。〕</font></font><font size=4px>遂自殺，諡曰穆后。桓奔河西王利鹿孤，利鹿孤以為左司馬。

 　　三月，孫恩北趣海鹽，</font><font size=4px color="#009090"><font size=4px>〔海鹽縣本武原鄉，秦以為海鹽縣，漢屬會稽郡，後漢、晉屬吳郡，今在秀州東南八十里。趣，七喻翻。〕</font></font><font size=4px>劉裕隨而拒之，築城於海鹽故治。恩日來攻城，裕屢擊破之，斬其將姚盛。城中兵少不敵，</font><font size=4px color="#009090"><font size=4px>〔將，即亮翻。少，詩沼翻。〕</font></font><font size=4px>裕夜偃旗匿眾，明晨開門，使羸疾數人登城。</font><font size=4px color="#009090"><font size=4px>〔羸，倫為翻。〕</font></font><font size=4px>賊遙問劉裕所在。曰，「夜已走矣。」賊信之，爭入城。裕奮擊，大破之。恩知城不可拔，乃進向滬瀆，裕復棄城追之。</font><font size=4px color="#009090"><font size=4px>〔滬，音戶。復，扶又翻。〕</font></font><font size=4px>

 　　海鹽令鮑陋遣子嗣之帥吳兵一千，請為前驅。</font><font size=4px color="#009090"><font size=4px>〔帥，讀曰率。〕</font></font><font size=4px>裕曰：「賊兵甚精，吳人不習戰，若前驅失利，必敗我軍，</font><font size=4px color="#009090"><font size=4px>〔敗，補邁翻。〕</font></font><font size=4px>可在後為聲勢。」嗣之不從。裕乃多伏旗鼓。前驅既交，諸伏皆出，裕舉旗鳴鼓，賊以為四面有軍，乃退。嗣之追之，戰沒。裕且戰且退，所領死傷且盡，至向戰處，令左右脫取死人衣以示閒暇。</font><font size=4px color="#009090"><font size=4px>〔閒，讀曰閑。〕</font></font><font size=4px>賊疑之，不敢逼。裕大呼更戰，</font><font size=4px color="#009090"><font size=4px>〔呼，火故翻。〕</font></font><font size=4px>賊懼而退，裕乃引歸。

 　　河西王利鹿孤伐涼，與涼王隆戰，大破之，徙二千餘戶而歸。

 　　夏，四月，辛卯，魏人罷鄴行臺，</font><font size=4px color="#009090"><font size=4px>〔魏置鄴行臺，見一百一十卷隆安二年。〕</font></font><font size=4px>以所統六郡置相州，以庾岳為刺史。</font><font size=4px color="#009090"><font size=4px>〔魏相州統魏郡、陽平、廣平、汲郡、頓丘、清河六郡。杜佑曰：後魏置相州於鄴，取河亶甲居相以名州。〕</font></font><font size=4px>

 　　乞伏乾歸至苑川，以邊芮為長史，王松壽為司馬，公卿、將帥皆降為僚佐、偏裨。</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>

 　　北涼王業憚沮渠蒙遜勇略，欲遠之，</font><font size=4px color="#009090"><font size=4px>〔沮，子余翻。遠，于願翻。〕</font></font><font size=4px>蒙遜亦深自晦匿。〕業以門下侍郎馬權代蒙遜為張掖太守；</font><font size=4px color="#009090"><font size=4px>〔守，式又翻。〕</font></font><font size=4px>權素豪雋，為業所親重，常輕侮蒙遜。蒙遜譖之於業曰：「天下不足慮，惟當憂馬權耳。」業遂殺權。</font><font size=4px color="#009090"><font size=4px>〔以余觀之，索嗣、馬權皆庸夫耳，恃倚世資而使氣，無能為也。〕</font></font><font size=4px>

 　　蒙遜謂沮渠男成曰：「段公無鑒斷之才，</font><font size=4px color="#009090"><font size=4px>〔鑒，明也；斷，決也。斷，丁亂翻。〕</font></font><font size=4px>非撥亂之主，曏所憚者惟索嗣、馬權，今皆己死，</font><font size=4px color="#009090"><font size=4px>〔索嗣死見上卷四年。〕</font></font><font size=4px>蒙遜欲除之以奉兄，何如﹖」男成曰：「業本孤客，為吾家所立，恃吾兄弟猶魚之有水。夫人親信我而圖之，不祥。」蒙遜乃求為西安太守，業喜其出外，許之。

 　　蒙遜與男成約同祭蘭門山，而陰使司馬許咸告業曰：「男成欲以取假日為亂，</font><font size=4px color="#009090"><font size=4px>〔假，居訝翻，休假也。〕</font></font><font size=4px>若求祭蘭門山，臣言驗矣。」至期，果然。業收男成賜死。男成曰：「蒙遜先與臣謀反，臣以兄弟之故，隱而不言。今以臣在，恐部眾不從，故約臣祭山而反誣臣，其意欲王之殺臣也。乞詐言臣死，暴臣罪惡，蒙遜必反，臣然後奉王命而討之，無不克矣。」業不聽，殺之。蒙遜泣告眾曰：「男成忠於段王，而段王無故枉殺之，諸君能為報仇乎﹖</font><font size=4px color="#009090"><font size=4px>〔為，于偽翻。〕</font></font><font size=4px>且始者共立段王，欲以安眾耳；今州土紛亂，非段王能濟也。」男成素得眾心，眾皆憤泣爭奮，比至氐池，</font><font size=4px color="#009090"><font size=4px>〔氐池縣，漢屬張掖郡，晉省，其地屬唐甘州張掖縣界。比，必寐翻，及也。氐，丁尼翻，又音低。〕</font></font><font size=4px>眾逾一萬；鎮軍將軍臧莫孩率所部降之，</font><font size=4px color="#009090"><font size=4px>〔孩，河開翻。降，戶江翻；下同。〕</font></font><font size=4px>羌、胡多起兵應蒙遜者。蒙遜進逼</font><span class="h"><font size=4px>【章：甲十一行本「逼」作「壁」；乙十一行本同；孔本同；張校同。】</font></font><font size=4px>侯塢。

 　　業先疑右將軍田昂，囚之；至是召昂，謝而赦之，使與武衛將軍梁中庸共討蒙遜。別將王豐孫言於業曰：</font><font size=4px color="#009090"><font size=4px>〔將，即亮翻。〕</font></font><font size=4px>「西平諸田，世有反者，昂貌恭而心險，不石信也。」業曰：「吾疑之久矣；但非昂無可以討蒙遜者。」昂至侯塢，率騎五百降於蒙遜，業軍遂潰，中庸亦詣蒙遜降。</font><font size=4px color="#009090"><font size=4px>〔危疑反側之時，用言為難，而用人為尤難，當此之際，非有明略雄斷不能濟也。〕</font></font><font size=4px>

 　　五月，蒙遜至張掖，田昂兄子承愛斬關內之，業左右皆散。蒙遜至，業謂蒙遜曰：「孤孑然一己，為君家所推，願伹餘命，</font><font size=4px color="#009090"><font size=4px>〔伹，古泰翻，乞也。〕</font></font><font size=4px>使得東還與妻子相見。」蒙遜斬之。</font><font size=4px color="#009090"><font size=4px>〔北涼段業四年而亡。〕</font></font><font size=4px>

 　　業，儒素長者，</font><font size=4px color="#009090"><font size=4px>〔長，知兩翻。〕</font></font><font size=4px>無他權略，威禁不行，群下擅命，尤信卜筮、巫覡，</font><font size=4px color="#009090"><font size=4px>〔覡，它狄翻。〕</font></font><font size=4px>故至於敗。

 　　孫恩陷滬瀆，殺吳國內史袁崧，死者四千人。</font><font size=4px color="#009090"><font size=4px>〔「崧」，當作「山松」。〕</font></font><font size=4px>

 　　沮渠男成之弟富占將軍俱嘷帥戶五百降于河西王利鹿孤。嘷，石子之子也。</font><font size=4px color="#009090"><font size=4px>〔嘷，倫追翻。俱石子見一百六卷孝武太元十年。帥，讀曰率；下同。〕</font></font><font size=4px>

 　　涼王隆多殺豪望以立威名，內外囂然，人不自保。魏安人焦朗，</font><font size=4px color="#009090"><font size=4px>〔魏安縣在武威昌松縣界，蓋曹魏所置也，而晉志不見。後魏置魏安郡。〕</font></font><font size=4px>遣使說秦隴西公碩德曰：「呂氏自武皇棄世，</font><font size=4px color="#009090"><font size=4px>〔呂光偽諡懿武皇帝。說，輸芮翻。〕</font></font><font size=4px>兄弟相攻，政綱不立，競為威虐，百姓饑饉，死者過半。今乘其篡奪之際，取之易於返掌，</font><font size=4px color="#009090"><font size=4px>〔易，以豉翻。「返」，當作「反」。〕</font></font><font size=4px>不可失也。」碩德言秦王興，帥步騎六萬伐涼，乞伏乾歸帥騎七千從之。

 　　六月，甲戌，孫恩浮海奄至丹徒，</font><font size=4px color="#009090"><font size=4px>〔丹徒縣，古朱方也，後曰谷陽，秦改曰丹徒，漢屬會稽郡，後漢屬吳郡，晉屬晉陵郡。地理志曰：秦時，望氣者云其地有天子 氣，始皇使赭衣三千人鑿城敗其勢，改曰丹徒。〕</font></font><font size=4px>戰士十餘萬，樓船千餘艘，</font><font size=4px color="#009090"><font size=4px>〔艘，蘇遭翻。〕</font></font><font size=4px>建康震駭。乙亥，內外戒嚴，百官入居省內；冠軍將軍高素等守石 頭，</font><font size=4px color="#009090"><font size=4px>〔冠，古玩翻。〕</font></font><font size=4px>輔國將軍劉襲柵斷淮口，</font><font size=4px color="#009090"><font size=4px>〔秦淮入江之口也。斷，丁管翻。〕</font></font><font size=4px>丹陽尹司馬恢之戍南岸，冠軍將軍桓謙等備白石，左衛將軍王嘏等屯中堂，徵豫州刺史譙王尚之入衛京師。

 　　劉牢之自山陰引兵邀擊恩，未至而恩已過，乃使劉裕自海鹽入援。裕兵不滿千人，倍道兼行，與恩俱至丹徒。裕眾既少，</font><font size=4px color="#009090"><font size=4px>〔少，詩紹翻。〕</font></font><font size=4px>加以涉遠疲勞，而丹徒守軍莫有鬬志。恩帥眾鼓譟，登蒜山，</font><font size=4px color="#009090"><font size=4px>〔蒜山，今在鎮江府城西三里，山上多蒜，故名。蒜，蘇貫翻。〕</font></font><font size=4px>居民皆荷擔而立。</font><font size=4px color="#009090"><font size=4px>〔荷，下可翻。擔，都濫翻。〕</font></font><font size=4px>裕帥所領奔擊，大破之， </font><font size=4px color="#009090"><font size=4px>〔帥，讀曰率；下同。〕</font></font><font size=4px>投崖赴水</font><span class="h"><font size=4px>【章：甲十一行本「水」下有「死」字；乙十一行本同；孔本同；張校同。】</font></font><font size=4px>者甚眾，恩狼狽僅得還船。然恩猶恃其眾，尋復整兵 徑向京師。</font><font size=4px color="#009090"><font size=4px>〔復，扶又翻；下同。〕</font></font><font size=4px>後將軍元顯帥兵拒戰，頻不利。會稽王道子無他謀略，唯日禱蔣侯廟。</font><font size=4px color="#009090"><font size=4px>〔蔣侯廟在蔣山，在今建康府上元縣東北十八里。漢末， 秣陵尉蔣子文討賊，戰死山下，吳孫權為立廟，江東朝野禱之，率有靈應。〕</font></font><font size=4px>恩來漸近，百姓恟懼。</font><font size=4px color="#009090"><font size=4px>〔恟，許拱翻。〕</font></font><font size=4px>譙王尚之帥精銳馳至，徑屯積弩堂。恩樓船高大，風不得疾行，數日乃至白石。恩本以諸軍分散，欲掩不備，既而知尚之在建康，復聞劉牢之已還，至新洲，</font><font size=4px color="#009090"><font size=4px>〔新洲在京口西大江中，意即今之珠金沙是也。復，扶又翻。〕</font></font><font size=4px>不敢進而去，浮海北走郁洲。</font><font size=4px color="#009090"><font size=4px>〔水經註曰：東海朐縣東北海中有大洲，謂之郁洲，山海經所謂「郁山在海中」者也。〕</font></font><font size=4px>恩別將攻陷廣陵，殺三千人。寧朔將軍高雅之擊恩於郁洲，為恩所執。</font><font size=4px color="#009090"><font size=4px>〔寧朔將軍蓋晉置。〕</font></font><font size=4px>

 　　桓玄厲兵訓卒，常伺朝廷之隙，</font><font size=4px color="#009090"><font size=4px>〔伺，相吏翻。〕</font></font><font size=4px>聞孫恩逼京師，建牙聚眾，上疏請討之。元顯大懼。會恩退，元顯以詔書止之，玄乃解嚴。

 　　梁中庸等共推沮渠蒙遜為大都督、大將軍、涼州牧、張掖公，赦其境內，改元永安。蒙遜署從兄伏奴為張掖太守、和平侯，弟挐為建忠建軍、都谷侯，</font><font size=4px color="#009090"><font size=4px>〔從，才用翻。挐，女余翻。〕</font></font><font size=4px>田昂為西郡太守，臧莫孩為輔國將軍，房晷、梁中庸為左右長史，張騭、謝正禮為左右司馬；</font><font size=4px color="#009090"><font size=4px>〔騭，之日翻。〕</font></font><font size=4px>擢任賢才，文武咸悅。

 　　河西王利鹿孤命群臣極言得失。西曹從事史暠曰：</font><font size=4px color="#009090"><font size=4px>〔暠，古老翻。〕</font></font><font size=4px>「陛下命將出征，</font><font size=4px color="#009090"><font size=4px>〔將，即亮翻；下同。〕</font></font><font size=4px>往無不捷；然不以綏寧為先，唯以徙民為務；民安土重遷，故多難叛，此所以斬將拔城而地不加廣也。」利鹿孤善之。

 　　秋，七月，魏兗州刺史長孫肥</font><font size=4px color="#009090"><font size=4px>〔魏未得兗州也，使肥以兗州刺史南略地耳。〕</font></font><font size=4px>將步騎二萬南徇許昌，東至彭城，將軍劉該降之。</font><font size=4px color="#009090"><font size=4px>〔將步，即亮翻。騎，奇寄翻。降，戶江翻；下同。〕</font></font><font size=4px>

 　　秦隴西公碩德自金城濟河，直趣廣武，河西王利鹿孤攝廣武守軍以避之。</font><font size=4px color="#009090"><font size=4px>〔趣，七喻翻。攝，收也。〕</font></font><font size=4px>秦軍至姑臧，涼王隆遣輔國大將軍超、龍驤將軍邈等逆戰，</font><font size=4px color="#009090"><font size=4px>〔驤，思將翻。〕</font></font><font size=4px>碩德大破之，生禽邈，俘斬萬計。。隆嬰城固守，巴西公佗帥東之眾二萬五千降於秦。</font><font size=4px color="#009090"><font size=4px>〔帥，讀曰率。〕</font></font><font size=4px>西涼公暠、河西王利鹿孤、沮渠蒙遜各遣使奉表入貢於秦。</font><font size=4px color="#009090"><font size=4px>〔暠，古老翻。使，疏吏翻。沮，子余翻。〕</font></font><font size=4px>

 　　初，涼將姜紀降於河西王利鹿孤，廣武公傉檀與論兵略，甚愛重之，</font><font size=4px color="#009090"><font size=4px>〔専，奴沃翻。〕</font></font><font size=4px>坐則連席，出則同車，每談論，以夜繼晝。利鹿孤謂傉檀曰：「姜紀信有美才，然視候非常，必不久留於此，不如殺之。紀若入秦，必為人患。」傉檀曰：「臣以布衣之交待紀，紀必不相負也。」八月，紀將數十騎奔秦軍，</font><font size=4px color="#009090"><font size=4px>〔禿髮兄弟皆推傉檀之明略，余究觀傉檀始末，未敢許也。又究觀姜紀自涼入秦始末，則紀蓋反覆詭譎之士，而傉檀愛重之，則傉檀蓋以才辨為諸兄所重，而智略不能濟，此其所以亡國也。〕</font></font><font size=4px>說碩德曰：「呂隆孤城無援，明公以大軍臨之，其勢必請降；然彼徒文降而已，未肯遂服也。請給紀步騎三千，與王松忽因焦朗、華純之眾，</font><font size=4px color="#009090"><font size=4px>〔王松忽，秦將也；焦朗、華純皆涼人。說，輸芮翻。華，戶化翻。〕</font></font><font size=4px>伺其釁隙，隆不足取也。不然，今禿髮在南，兵強國富，若兼姑臧而據之，威勢益盛，沮渠蒙遜、李暠晏然。</font><font size=4px color="#009090"><font size=4px>〔班固地理志，武威休屠縣，王莽改曰晏然，後復曰休屠。永寧中，張軌於姑臧西北置武興郡，晏然縣屬焉。〕</font></font><font size=4px>

 　　秦王興聞楊桓之賢而徵之，利鹿孤不敢留。</font><font size=4px color="#009090"><font size=4px>〔史言諸涼畏秦之強。〕</font></font><font size=4px>

 　　詔以劉裕為下邳太守，討孫恩於郁洲，累戰，大破之。恩由是衰弱，復緣海南走，</font><font size=4px color="#009090"><font size=4px>〔復，扶又翻。〕</font></font><font size=4px>裕亦隨而邀擊之。

 　　燕王盛懲其父寶以懦弱失國，務峻威刑，又自矜聰察，多所猜忌，群臣有纖介之嫌，皆先事誅之，</font><font size=4px color="#009090"><font size=4px>〔先，悉薦翻。〕</font></font><font size=4px>由是宗親、勳舊，人不自保。丁亥，左將軍慕容國與殿上</font><span class="h"><font size=4px>【嚴：「上」改「中」。】</font></font><font size=4px>將軍秦輿、段讚謀帥禁兵襲盛，</font><font size=4px color="#009090"><font size=4px>〔殿上將軍蓋慕容所置，緣晉之殿中將軍而名官也。帥，讀曰率。〕</font></font><font size=4px>事發，死者五百餘人。壬辰夜，前將軍段璣與秦輿之子興、段讚之子泰潛於禁中鼓譟大呼；</font><font size=4px color="#009090"><font size=4px>〔呼，火故翻。〕</font></font><font size=4px>盛聞變，帥左右出戰，</font><font size=4px color="#009090"><font size=4px>〔帥，讀曰率。〕</font></font><font size=4px>賊眾逃潰。璣被創，</font><font size=4px color="#009090"><font size=4px>〔創，初良翻。〕</font></font><font size=4px>匿廂屋間。俄有一賊從闇中擊盛，盛被傷，輦升前殿，申約禁衛，事定而卒。</font><font size=4px color="#009090"><font size=4px>〔年二十九。慕容盛臨變而整，此其雄略亦有過人者，然以猜忌好殺致斃，則天下之人固非一人可舞其智略而盡殺也。〕</font></font><font size=4px>

 　　中壘將軍慕容拔、赜從僕射郭仲白太后丁氏，以為國家多難，宜立長君。</font><font size=4px color="#009090"><font size=4px>〔赜，而隴翻。從，才用翻。難，乃旦翻。長，知兩翻。〕</font></font><font size=4px>時眾望在盛弟司徒、尚書令、平原公元，而河間公熙素得幸於丁氏，丁氏乃廢太子定，密迎熙入宮。明旦，群臣入朝，</font><font size=4px color="#009090"><font size=4px>〔朝，直遙翻。〕</font></font><font size=4px>始知有變，因上表勸進於熙。熙以讓元，元不敢當。癸巳，熙即天王位，</font><font size=4px color="#009090"><font size=4px>〔熙，字道文，垂之少子也。〕</font></font><font size=4px>捕獲段璣等，皆夷三族。甲午，大赦。丙申，平原公元以嫌賜死。閨月，辛酉，葬盛於興平陵，諡曰昭武皇帝，廟號中宗。丁氏送葬未還，中領軍慕容提、步軍校尉張佛等謀立故太子定，事覺，伏誅，定亦賜死。</font><font size=4px color="#009090"><font size=4px>〔燕立定為太子，見上卷四年。〕</font></font><font size=4px>丙寅，大赦，改元光始。

 　　秦隴西公碩德圍姑臧累月，東方之人在城中者多謀外叛，魏益多復誘扇之，</font><font size=4px color="#009090"><font size=4px>〔復，扶又翻，下復生同。〕</font></font><font size=4px>欲殺涼王隆及安定公超，事發，坐死者三百餘家。碩德撫納夷、夏，分置守宰，</font><font size=4px color="#009090"><font size=4px>〔夏，戶雅翻。守，式又翻。〕</font></font><font size=4px>節食聚粟，為持久之計。

 　　涼之群臣請與秦連和，隆不許。安定公超曰：「今資儲內竭，上下嗷嗷，雖使張、陳復生，亦無以為策。</font><font size=4px color="#009090"><font size=4px>〔張良、陳平，智謀之士，故稱之。〕</font></font><font size=4px>陛下當思權變屈伸，何愛尺書、單使為卑辭以退敵！</font><font size=4px color="#009090"><font size=4px>〔使，疏吏翻。〕</font></font><font size=4px>敵去之後，脩德政以息民，若卜世未窮，何憂舊業之不復！</font><font size=4px color="#009090"><font size=4px>〔周成王定鼎于郟鄏，卜世三十，卜年七百。〕</font></font><font size=4px>若天命去矣，亦可以保全宗族。不然，坐守困窮，終將何如﹖」隆乃從之， 九月，遣使請降於秦。</font><font size=4px color="#009090"><font size=4px>〔降，戶江翻；下同。考異曰：姚興載記，姚平伐魏與姚碩德伐呂隆同時。魏書，天興五年五月姚平未來侵。晉元興元年，秦弘始四年也。晉 帝紀、晉春秋皆云「隆安五年降秦」。十六國、西秦春秋云：「太初十四年、五月，乾歸隨姚碩德伐涼。」南涼春秋云：「建和二年，七月，姚碩德伐呂隆，孤攝廣 武守軍以避之。」皆隆安五年也。按秦小國，既與魏相持，豈暇更興兵伐涼！蓋載記之誤也。今以晉帝紀、晉春秋、十六國、西秦、南涼春秋為據。〕</font></font><font size=4px>碩德表隆為鎮西大將軍、涼州刺史、建康公。隆遣子弟及文武舊臣慕容糂、楊穎等五十餘家入質于長安。</font><font size=4px color="#009090"><font size=4px>〔慕容糂，燕宗室也。苻堅滅燕，其宗室悉補邊郡，故糂留河西。糂，張六翻。質，音致；下為質同。〕</font></font><font size=4px>碩德軍令嚴整，秋亳不犯，祭先賢，禮名士，西土悅之。

 　　沮渠蒙遜所部酒泉、涼二郡叛降於西涼，</font><font size=4px color="#009090"><font size=4px>〔酒泉郡治福祿縣。魏收地形志，涼寧郡領園池、貢澤二縣。〕</font></font><font size=4px>又聞呂隆降秦，大懼，遣其弟建忠將軍挐、牧府長史張潛 </font><font size=4px color="#009090"><font size=4px>〔蒙遜自稱涼州牧，置牧府長史。挐，女居翻。〕</font></font><font size=4px>見碩德於姑臧，請帥其眾東遷。</font><font size=4px color="#009090"><font size=4px>〔帥，讀曰率。〕</font></font><font size=4px>碩德喜，拜潛張掖太守，挐建康太守。潛勸蒙遜東遷。挐私謂蒙 遜曰：「姑臧未拔，呂氏猶存，碩德糧盡將還，不能久也，何為自棄土宇，受制於人乎！」臧莫孩亦以為然。</font><font size=4px color="#009090"><font size=4px>〔孩，何開翻。〕</font></font><font size=4px>

 　　蒙遜遣子奚念為質於河西王利鹿孤，</font><font size=4px color="#009090"><font size=4px>〔蒙遜既不東遷，故納質於利鹿孤以求援。〕</font></font><font size=4px>利鹿孤不受，曰：「奚念年少，可遣挐也。」</font><font size=4px color="#009090"><font size=4px>〔少，詩照翻。。〕</font></font><font size=4px>冬，十月，蒙遜復遣使上疏於利鹿孤曰：「臣前遣奚念具披誠款，而聖旨未昭，復徵弟挐。</font><font size=4px color="#009090"><font size=4px>〔復，扶又翻。〕</font></font><font size=4px>臣竊以為，苟有誠信，則子不為輕，若其不信，則弟不為重。今寇難未夷，</font><font size=4px color="#009090"><font size=4px>〔難，乃旦翻。〕</font></font><font size=4px>不獲奉詔，願陛下亮之。」利鹿孤怒，遣張松侯俱延、興城侯文支將騎一萬襲蒙遜，至萬歲臨松，</font><font size=4px color="#009090"><font size=4px>〔晉書地理志，酒泉郡有延壽縣，當是後改為萬歲。張天錫置臨松郡。五代志曰：臨松縣有臨松山，後周省入張掖縣。宋白曰：隋煬帝併萬歲入刪丹縣，屬張掖郡。將，即亮翻。騎，奇寄翻。〕</font></font><font size=4px>執蒙遜從弟鄯善苟子</font><font size=4px color="#009090"><font size=4px>〔從，才用翻；下同。鄯，時戰翻。康曰：鄯善，複姓，其先西域人，以國為姓，苟子其名。余據紀文，以鄯善苟子為蒙遜從弟，則鄯善非姓也明矣。〕</font></font><font size=4px>虜其民六千餘戶。蒙遜從叔孔遮入朝于利鹿孤，</font><font size=4px color="#009090"><font size=4px>〔朝，直遙翻。〕</font></font><font size=4px>許以挐為質，利鹿孤乃歸其所掠，召俱延等還。文支，利鹿孤之弟也。

 　　南燕主備德宴群臣於延賢堂，</font><font size=4px color="#009090"><font size=4px>〔備德，本名德，既據齊地，增上一子，名備德。〕</font></font><font size=4px>酒酣，謂群臣曰：「朕可方自古何等主﹖」青州刺史鞠仲曰：「陛下中興聖主，少康、光武之儔。」</font><font size=4px color="#009090"><font size=4px>〔少，詩照翻。〕</font></font><font size=4px>備德顧左右賜仲帛千匹；仲以所賜多，辭之。備德曰：「卿知調朕，朕不知調卿邪！</font><font size=4px color="#009090"><font size=4px>〔調，徒了翻，又如字，調戲也。〕</font></font><font size=4px>卿所對非實，故朕亦以虛言賞卿耳。」韓範進曰：「天子無戲言，今日之論，君臣俱失。」備德大悅，賜範絹五十匹。

 　　備德母及兄納皆在長安，備德遣平原人杜弘往訪之。弘曰：「臣至長安，若不奉太后動止，當西如張掖，</font><font size=4px color="#009090"><font size=4px>〔德仕秦為張掖太守，其兄納因家于張掖，故弘欲往張掖訪之。〕</font></font><font size=4px>以死為鹈。臣父雄年踰六十，乞本縣之祿以申烏鳥之情。」</font><font size=4px color="#009090"><font size=4px>〔慈烏反哺，故云然。李密陳情表曰：「烏鳥私情，願乞終養。」〕</font></font><font size=4px>中書令張華曰：「杜弘未行而求祿，要君之罪大矣。」</font><font size=4px color="#009090"><font size=4px>〔要音邀。〕</font></font><font size=4px>備德曰：「弘為君迎母，為父求祿，</font><font size=4px color="#009090"><font size=4px>〔為，于偽翻。〕</font></font><font size=4px>忠孝備矣，何罪之有！」以雄為平原令。弘至張掖，為盜所殺。

 　　十一月，劉裕追孫恩至滬瀆、海鹽，又破之，</font><font size=4px color="#009090"><font size=4px>〔滬，音扈。〕</font></font><font size=4px>俘斬以萬數，恩遂自浹口遠竄入海。</font><font size=4px color="#009090"><font size=4px>〔浹，音接。〕</font></font><font size=4px>

 　　十二月，辛亥，魏主珪遣常山王遵、定陵公和跋帥眾五萬襲沒弈於高平。</font><font size=4px color="#009090"><font size=4px>〔高平，漢屬安定，魏收志屬涇州新平郡。又原州有高平郡；酈道元云：高平川西南去安定三百四十里。帥，讀曰率。〕</font></font><font size=4px>

 　　乙卯，魏虎威將軍宿沓干伐燕，攻令支；</font><font size=4px color="#009090"><font size=4px>〔令，音鈴，又郎定翻。支，音祁，又音祗。〕</font></font><font size=4px>乙丑，燕中領軍宇文拔救之；壬午，宿沓干拔令支而戍之。

 　　呂超攻姜紀不克，遂攻焦朗。</font><font size=4px color="#009090"><font size=4px>〔姜紀時據晏然，焦朗據魏安。〕</font></font><font size=4px>朗遣其弟子嵩為質於河西王利鹿孤以請迎，利鹿孤遣車騎將軍傉檀赴之；比至，超已退，</font><font size=4px color="#009090"><font size=4px>〔質，音致。比，必寐翻。〕</font></font><font size=4px>朗閉門拒之。傉檀怒，將攻之。鎮北將軍俱延諫曰：「安土重遷，人之常情。朗孤城無食，今年不降，</font><font size=4px color="#009090"><font size=4px>〔降，戶江翻。〕</font></font><font size=4px>後年自服，何必多殺士卒以攻之！若其不捷，彼必去從他國；棄州境士民以資鄰敵，非計也，不如以善言諭之。」傉檀乃與朗連和，遂曜兵姑臧，壁於胡阬。</font><font size=4px color="#009090"><font size=4px>〔胡阬在姑臧西。〕</font></font><font size=4px>

 　　傉檀知呂超必來斫營，畜火以待之。超夜遣中壘將軍王集帥精兵二千斫傉檀營，</font><font size=4px color="#009090"><font size=4px>〔帥，讀曰率；下同。〕</font></font><font size=4px>傉檀徐嚴不起。集入壘中，內外皆舉火，光照如晝，縱兵擊之，斬集及甲首三百餘級。呂隆懼，偽與傉檀通好，</font><font size=4px color="#009090"><font size=4px>〔好，呼到翻。〕</font></font><font size=4px>請於苑內結盟。傉檀遣俱延入盟，俱延疑其有伏，毀苑牆而入；超伏兵擊之，俱延失馬步走，淩江將軍郭祖力戰拒之，俱延乃得免。傉檀怒，攻其昌松太守孟禕於顯美。</font><font size=4px color="#009090"><font size=4px>〔昌松、顯美，漢、晉皆為縣，屬武威郡。呂光改昌松為東張掖郡，尋復為昌松郡。五代志，後周廢顯美入姑臧。禕，許韋翻。〕</font></font><font size=4px>隆遣廣武將軍荀</font><span class="h"><font size=4px>【嚴：「荀」改「苟」。】</font></font><font size=4px>安國、寧遠將軍石可帥騎五百救之；安國等憚傉檀之強，遁還。

 　　桓玄表其兄偉為江州刺史，鎮夏口；</font><font size=4px color="#009090"><font size=4px>〔夏，戶雅翻。〕</font></font><font size=4px>司馬刁暢為輔國將軍、督八郡軍事，鎮襄陽；遣其將皇甫敷、馮該戍湓口。移沮、漳蠻二千戶于江南，</font><font size=4px color="#009090"><font size=4px>〔左傳曰：江、漢、沮、漳、楚之望也。水經：沮水出漢中房陵，東南過臨沮界，又東過枝江縣，南入于江。漳水出臨沮縣東荊山，南至枝江縣北入于沮。二水上下皆蠻所居也。沮，子余翻。漳，諸良翻。〕</font></font><font size=4px>立武寧郡；更招集流民，立綏定郡。</font><font size=4px color="#009090"><font size=4px>〔綏安郡，治長寧縣，隋省長寧入長林。〕</font></font><font size=4px>詔徵廣州刺史刁逵、豫章太守郭昶之，</font><font size=4px color="#009090"><font size=4px>〔昶，丑兩翻。〕</font></font><font size=4px>玄皆留不遣。

 　　玄自謂有晉國三分之二，數使人上己符端，</font><font size=4px color="#009090"><font size=4px>〔數，所角翻。上，時掌翻。〕</font></font><font size=4px>欲以惑眾；又玫牋於會稽王道子曰：「賊造近郊，以風不得進，以雨不致火，食盡故去耳，非力屈也。</font><font size=4px color="#009090"><font size=4px>〔會，工外翻。造，七到翻。謂孫恩也。〕</font></font><font size=4px>昔國寶死後，王恭不乘此威入朝政，</font><font size=4px color="#009090"><font size=4px>〔朝，直遙翻；下在朝同。〕</font></font><font size=4px>足見其心非侮於明公也，而謂之不忠。今之貴要腹心，有時流清望者誰乎﹖豈可云無佳勝﹖直是不能信之耳！</font><font size=4px color="#009090"><font size=4px>〔江東人士，其名位通顯於時者，率謂之佳勝、名勝。〕</font></font><font size=4px>爾來一朝一夕，遂成今日之禍。</font><font size=4px color="#009090"><font size=4px>〔爾來，猶言如此以來也。〕</font></font><font size=4px>在朝君子皆畏禍不言，玄忝任在遠，是以披寫事實。」元顯見之，大懼。

 　　張法順謂元顯曰：「桓玄承藉世資，素有豪氣，既并殷、楊，專有荊楚；</font><font size=4px color="#009090"><font size=4px>〔殷、楊，謂殷仲堪、楊佺期也。并殷、楊事見上卷隆安三年。〕</font></font><font size=4px>第下之所控引止三吳耳。</font><font size=4px color="#009090"><font size=4px>〔第，府第也；第下，猶言門下、閤下之類。〕</font></font><font size=4px>孫恩為亂，東土塗地，公私困竭，玄必乘此縱其姦兇，竊用憂之。」元顯曰：「為之柰何﹖」法順曰：「玄始得荊州，人情未附，方務綏撫，未暇他圖。若乘此際使劉牢之為前鋒，而第下以大軍繼進，玄可取也。」元顯以為然。會武昌太守庾楷以玄與朝廷構怨，恐事不成，禍及於己，</font><font size=4px color="#009090"><font size=4px>〔庾楷歸桓玄，見一百十卷隆安二年。〕</font></font><font size=4px>密使人自結於元顯，云「玄大失人情，眾不為用，若朝廷遣軍，己當為內應。」元顯大喜，遣張法順至京口，謀於劉牢之；牢之以為難。法順還，謂元顯曰：「觀牢之言色，必貳於我，不如召入殺之；不爾，敗人大事。」</font><font size=4px color="#009090"><font size=4px>〔敗，必邁翻。〕</font></font><font size=4px>元顯不從。於是大治水軍，徵兵裝艦，以謀討玄。</font><font size=4px color="#009090"><font size=4px>〔治，直之翻。艦，戶黯翻。〕</font></font><font size=4px>

 　　元興元年（壬寅、四○二）

 　　春，正月，庚午朔，</font><font size=4px color="#009090"><font size=4px>〔是年三月，元顯敗，復隆安年號，桓玄尋改曰大亨，玄篡，又改曰水始。元興之元改於是年正月，通鑑自是年迄義熙初元，皆不改元興之元，不與桓玄之篡，撥亂世返之正也。〕</font></font><font size=4px>下詔罪狀桓玄，以尚書令元顯為驃騎大將軍、征討大都督、都督十八州諸軍事、加黃鉞，</font><font size=4px color="#009090"><font size=4px>〔時晉之境內有揚、徐、南徐、兗、南兗、豫、南豫、青、冀、司、荊、江、雍、梁、益、寧、交、廣十八州而已，元顯盡督之，使其果能誅桓玄，亦必凌上而篡奪之。驃，匹妙翻。騎，奇寄翻。〕</font></font><font size=4px>又以鎮北將軍劉牢之為前鋒都督，前將軍譙王尚之為後部，因大赦，改元，內外戒嚴；加會稽王道子太傳。</font><font size=4px color="#009090"><font size=4px>〔會，工外翻。〕</font></font><font size=4px>

 　　元顯欲盡誅諸桓。中護軍桓脩，驃騎長史王誕之甥也，誕有寵於元顯，因陳脩等與玄志趣不同，元顯乃止。誕，導之曾孫也。

 　　張法順言於元顯曰：「桓謙兄弟每為上流耳目，宜斬之以杜姦謀。且事之濟不，繫在前軍，</font><font size=4px color="#009090"><font size=4px>〔不，讀曰否。〕</font></font><font size=4px>而牢之反覆，萬一有變，則禍敗立至，可令牢之殺謙兄弟以示無貳心，若不受命，當逆為之所。」</font><font size=4px color="#009090"><font size=4px>〔逆為之所，及禍患未來而先為之圖，欲殺牢之也。〕</font></font><font size=4px>元顯曰：「今非牢之，無以敵玄；且始事而誅大將，</font><font size=4px color="#009090"><font size=4px>〔將，即亮翻。〕</font></font><font size=4px>人情不安。」再三不可。</font><font size=4px color="#009090"><font size=4px>〔法順與元顯言之再三，終以為不可也。〕</font></font><font size=4px>又以桓氏世為荊土所附，桓沖特有遺惠，而謙，沖之子也，乃自驃騎司馬除都督荊、益、寧、梁四州諸軍事、荊州刺史，欲以結西人之心。

 　　丁丑，燕慕容拔攻魏令支戍，克之，宿沓干走，執魏遼西太守那頡。</font><font size=4px color="#009090"><font size=4px>〔那，諾何翻，姓也。魏書官氏志內入諸姓有那氏。頡，胡結翻。〕</font></font><font size=4px>燕以拔為幽州刺史，鎮令支，以中堅將軍遼西陽豪為本郡太守。丁亥，以章武公淵為尚書令，博陵公虔為尚書左僕射，尚書王騰為右僕射。

 　　戊子，魏材官將軍和突攻黜弗、素古延竹寺諸部，破之。初，魏主珪遣北部大人賀狄干獻馬千匹求婚於秦，秦王興聞珪已立慕容后</font><font size=4px color="#009090"><font size=4px>〔立慕容后事見上卷隆安四年。〕</font></font><font size=4px>止狄干而絕其婚；沒弈干、黜弗、素古延，皆秦之屬國也，而魏攻之，由是秦、魏有隙。庚寅，珪大閱士馬，命并州諸郡積穀於平陽之乾壁以備秦。</font><font size=4px color="#009090"><font size=4px>〔魏收地形志，平陽禽昌縣，漢、晉之北屈也，有乾城。隋并禽昌入襄陵。又據姚興載記，乾壁即乾城。〕</font></font><font size=4px>

 　　柔然社崙方睦於秦，遣將救黜弗、素古延；</font><font size=4px color="#009090"><font size=4px>〔崙，盧昆翻。將，即亮翻。〕</font></font><font size=4px>辛卯，和突逆擊，大破之，社崙帥其部落遠遁漠北，奪高車之地而居之。</font><font size=4px color="#009090"><font size=4px>〔帥，讀曰率。〕</font></font><font size=4px>斛律部帥倍侯利擊社崙，大為所敗，</font><font size=4px color="#009090"><font size=4px>〔帥，所類翻。敗，補邁翻。〕</font></font><font size=4px>倍侯利奔魏。社崙於是西北擊匈奴遺種日拔也雞，</font><span class="h"><font size=4px>【嚴：「雞」改「稽」。】</font></font><font size=4px>大破之，</font><font size=4px color="#009090"><font size=4px>〔種，章勇翻。〕</font></font><font size=4px>遂吞併諸部，士馬繁盛，雄於北方。其地西至焉耆，東接朝鮮，</font><font size=4px color="#009090"><font size=4px>〔朝，音潮，鮮，音仙。〕</font></font><font size=4px>南臨大漠，旁側小國皆羈屬焉；自號豆代可汗。</font><font size=4px color="#009090"><font size=4px>〔魏收書作「丘豆代」，魏言駕馭開張也。汗，音寒。杜佑曰：可汗之號起於柔然社崙，猶言皇帝也。而拓跋氏之先，通鑑皆書可汗，又在社崙之前。〕</font></font><font size=4px>始立約束，以千人為軍，軍有將；百人為幢，幢有帥。</font><font size=4px color="#009090"><font size=4px>〔軍將、幢帥，皆魏制，社崙蓋效而立之。將，即亮翻。幢，宅江翻。帥，所類翻。〕</font></font><font size=4px>攻戰先登者賜以虜獲，畏懦者以石擊其首而殺之。</font><font size=4px color="#009090"><font size=4px>〔柔然為魏患自此始。〕</font></font><font size=4px>

 　　禿髮傉檀克顯美，執孟禕而責之以其不早降。</font><font size=4px color="#009090"><font size=4px>〔禿髮傉檀自去年攻顯美，至是乃克。〕</font></font><font size=4px>禕曰：「禕受呂氏厚恩，分符守土；若明公大軍甫至，望旗歸附，恐獲罪於執事矣。」傉檀釋而禮之，徙二千餘戶而歸，以禕為左司馬。禕辭曰：「呂氏將亡，聖朝必取河右，</font><font size=4px color="#009090"><font size=4px>〔朝，直遙翻。〕</font></font><font size=4px>人無愚智皆知之。但禕為人守城不能全，復忝顯任，於心竊所未安。</font><font size=4px color="#009090"><font size=4px>〔為，于偽翻。復，扶又翻。〕</font></font><font size=4px>若蒙明公之惠，使得就戮姑臧，死且不朽。」傉檀義而歸之。

 　　東土遭孫恩之亂，因以饑饉，漕運不繼。桓玄禁斷路，</font><span class="h"><font size=4px>【章：甲十一行本「路」下有「商旅俱絕」四字；乙十一行本同；孔本同；張校同；退齋校同。】</font></font><font size=4px></font><font size=4px color="#009090"><font size=4px>〔斷，讀曰短。〕</font></font><font size=4px>公私匱乏，以粰、橡給士卒。</font><font size=4px color="#009090"><font size=4px>〔粰，房尤翻。博雅曰：粰，粰</font><img src="pic/06.jpg" alt="" width="29" height="25"><font size=4px>，饊也；又曰：鬻也。又簿，穀皮也，皆同。橡，似兩翻。說文曰：栩實也。〕</font></font><font size=4px>玄謂朝廷方多憂虞，必未暇己，可以蓄力觀釁。及大軍將發，從兄大傅長史石生密以書報之；</font><font size=4px color="#009090"><font size=4px>〔從，才用翻。〕</font></font><font size=4px>玄大驚，欲完聚江陵。長史卞範之曰：「明公英威振於遠近，元顯口尚乳臭，劉牢之大失物情，若兵臨近畿，示以禍福，土崩之勢可翹足而待，何有延敵入境，自取窮蹙者乎！」玄從之，留桓偉守江陵，抗表傳檄，罪狀元顯，舉兵東下。檄至，元顯大懼。二月，丙午，帝餞元顯於西池；元顯下船而不發。</font><font size=4px color="#009090"><font size=4px>〔元顯內畏桓玄，故下船而不發。〕</font></font><font size=4px>

 　　癸丑，魏常山王遵等至高平，</font><font size=4px color="#009090"><font size=4px>〔去年十二月，魏遣遵等襲高平，至是而至。〕</font></font><font size=4px>沒弈干棄其部眾，帥數千騎與劉勃勃奔秦州。</font><font size=4px color="#009090"><font size=4px>〔秦州治上邽。帥，讀曰率。騎，奇寄翻。〕</font></font><font size=4px>魏軍追至瓦亭，不及而還，盡獲其府庫蓄積，馬四萬餘匹，雜畜九萬餘口，</font><font size=4px color="#009090"><font size=4px>〔畜，許救翻。〕</font></font><font size=4px>徙其民於代都，</font><font size=4px color="#009090"><font size=4px>〔魏以平城為代都。〕</font></font><font size=4px>餘種分迸。</font><font size=4px color="#009090"><font size=4px>〔種，章勇翻。併，北孟翻。〕</font></font><font size=4px>平陽太守貳塵復侵秦河東，</font><font size=4px color="#009090"><font size=4px>〔姓譜：春秋貳、軫二國，後皆為氏。貳塵之貳，則虜姓也。復，扶又翻。〕</font></font><font size=4px>長安大震，關中諸城晝閉，秦人簡兵訓卒以謀伐魏。

 　　秦王興立子泓為太子，大赦。泓孝友寬和，喜文學，</font><font size=4px color="#009090"><font size=4px>〔喜，許記翻。〕</font></font><font size=4px>善談詠，而懦弱多病；興欲以為嗣，而狐疑不決，久乃立之。</font><font size=4px color="#009090"><font size=4px>〔為姚泓以懦弱亡秦張本。〕</font></font><font size=4px>

 　　姑臧大饑，米斗直錢五千，人相食，餓死者十餘萬口。城門晝閉，樵采路絕，民請出城為胡虜奴婢者，日有數百，呂隆惡其沮動眾心，</font><font size=4px color="#009090"><font size=4px>〔惡，烏路翻。沮，在呂翻。〕</font></font><font size=4px>盡阬之，積尸盈路。

 　　沮渠蒙遜引兵攻姑臧，</font><font size=4px color="#009090"><font size=4px>〔沮，子余翻。〕</font></font><font size=4px>隆遣使求救於河西王利鹿孤。利鹿孤遣廣武公傉檀帥騎一萬救之；</font><font size=4px color="#009090"><font size=4px>〔使，疏吏翻。専，奴沃翻。帥，讀曰率。騎，奇寄翻。〕</font></font><font size=4px>未至，隆擊破蒙遜軍。蒙遜請與隆盟，留穀萬餘斛遺之而還。</font><font size=4px color="#009090"><font size=4px>〔遺，于季翻。〕</font></font><font size=4px>傉檀至昌公，聞蒙遜已退，乃徙涼澤段冢民五百餘戶而還。</font><font size=4px color="#009090"><font size=4px>〔涼澤即禹貢之豬野澤也，在武威縣東，亦曰休屠澤。還，從宣翻。〕</font></font><font size=4px>

 　　中散騎常侍張融言於利鹿孤曰：</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>「焦朗兄弟據魏安，潛通姚氏，數為反覆，</font><font size=4px color="#009090"><font size=4px>〔數，所角翻。〕</font></font><font size=4px>今不取，後必為朝廷憂。」利鹿孤遣傉檀討之，朗面縛出降，</font><font size=4px color="#009090"><font size=4px>〔焦朗以魏安招秦軍，事見去年五月。降，戶江翻；下同。〕</font></font><font size=4px>傉檀送于西平，徙其民於樂都。</font><font size=4px color="#009090"><font size=4px>〔樂，音洛。〕</font></font><font size=4px>

 　　桓玄發江陵，慮事不捷，常為西還之計；及過尋陽，不見官軍，意甚喜，將士之氣亦振。</font><font size=4px color="#009090"><font size=4px>〔史言桓玄畏怯，劉牢之等不能仗順取之。將，即亮翻；下同。〕</font></font><font size=4px>

 　　庾楷謀泄，玄囚之。

 　　丁巳，詔遣齊王柔之以騶虞幡宣告荊、江二州，使罷兵；</font><font size=4px color="#009090"><font size=4px>〔騶，則尤翻。〕</font></font><font size=4px>玄前鋒殺之。柔之，宗之子也。</font><font size=4px color="#009090"><font size=4px>〔孝武太元十年，以柔之襲封齊王，紹攸、冏之祀；宗封南頓王。〕</font></font><font size=4px>

 　　丁卯，玄至姑臧，使其將馮該等攻歷陽，</font><font size=4px color="#009090"><font size=4px>〔豫州刺史治歷陽。〕</font></font><font size=4px>襄城太守司馬休之嬰城固守。玄軍洞浦，</font><font size=4px color="#009090"><font size=4px>〔洞浦即洞口，魏曹休破呂範處。斷，丁管翻。〕</font></font><font size=4px>焚豫州舟艦。</font><font size=4px color="#009090"><font size=4px>〔艦，戶黯翻。〕</font></font><font size=4px>豫州刺史譙王尚之帥步卒九千陣於浦上，</font><font size=4px color="#009090"><font size=4px>〔帥，讀曰率。〕</font></font><font size=4px>遣武都太守楊秋屯橫江，秋降于玄軍。尚之眾潰，逃于涂中，玄捕獲之。</font><font size=4px color="#009090"><font size=4px>〔涂，與滁同。〕</font></font><font size=4px>司馬休之出戰而敗，棄城走。

 　　劉牢之素惡驃騎大將軍元顯，</font><font size=4px color="#009090"><font size=4px>〔惡，烏路翻。〕</font></font><font size=4px>恐桓玄既滅，元顯益驕恣，又恐己功名愈盛，不為元顯所容；且自恃材武，擁強兵，欲假玄以除執政，復伺之隙而自取之，</font><font size=4px color="#009090"><font size=4px>〔復，扶又翻。伺，相吏翻。〕</font></font><font size=4px>故不肯討玄。元顯日夜昏酣，以牢之為前鋒，牢之驟詣門，不得見，及帝出餞元顯，遇之公坐而已。</font><font size=4px color="#009090"><font size=4px>〔坐，徂臥翻。〕</font></font><font size=4px>

 　　牢之軍溧洲，</font><font size=4px color="#009090"><font size=4px>〔溧，音栗。溧水出溧陽縣，在建康東南；元顯遣牢之西上擊桓玄，非其路也。晉書劉牢之傳作「洌洲」。又，桓沖發建康，謝安送至溧洲。宋武陵王討元凶劭，四月戊午至南州；辛酉次溧洲；丙寅次江寧。今舟行自采石東下，未至三山，江中有洌山，即洌洲也。洌、溧聲相近，故又為溧洲。張舜民曰：過三山十餘里至溧洲，自溧洲過白土磯入慈湖夾。舜民郴行錄言：泝流之先後水程也。〕</font></font><font size=4px>參軍劉裕請擊玄，牢之不許。玄使牢之族舅何穆說牢之曰：「自古戴震主之威，挾不賞之功而能自全者，誰邪﹖越之文種，秦之白起，漢之韓信，皆事明主，為之盡力，</font><font size=4px color="#009090"><font size=4px>〔說，輸芮翻。為，于偽翻。〕</font></font><font size=4px>功成之日，猶不免誅夷，況為凶愚者之用乎！君如今日戰勝則傾宗，戰敗則覆族，欲以此安歸乎！不若翻然改圖，則可以長保富貴矣。古人射鉤、斬袪，猶不害為輔佐，</font><font size=4px color="#009090"><font size=4px>〔齊桓公與子糾爭國，晉仲射桓公中帶鹆，子糾死，桓公釋管仲之囚而以為相。晉獻公使寺人披伐公子重耳於蒲城，重耳踰垣而走，披斬其袪；重耳反國，披屢納忠。射，而亦翻。〕</font></font><font size=4px>況玄與君無宿昔之怨乎！」時譙王尚之已敗，人情愈恐；牢之頗納穆言，與玄交通。東海中尉東海何無忌，牢之之甥也，與劉裕極諫，不聽。其子驃騎從事中郎敬宣諫曰：「今國家衰危，天下之重在大人與玄，玄藉父、叔之資，</font><font size=4px color="#009090"><font size=4px>〔玄父溫，叔沖。〕</font></font><font size=4px>據有全楚，割晉國三分之二，一朝縱之使陵朝廷，玄威望既成，恐難圖也，董卓之變，將在今矣。」</font><font size=4px color="#009090"><font size=4px>〔董卓事見五十九卷漢靈帝中平六年、獻帝初平元年。〕</font></font><font size=4px>牢之怒曰：「吾豈不知！今日取玄如反覆手耳；但平玄之後，令我柰驃騎何！」</font><font size=4px color="#009090"><font size=4px>〔元顯為驃騎將軍，故稱之。〕</font></font><font size=4px>三月，乙巳朔，牢之遣敬宣詣玄請降。</font><font size=4px color="#009090"><font size=4px>〔降，戶江翻。〕</font></font><font size=4px>玄陰欲誅牢之，乃與敬宣宴飲，陳名書畫共觀之，以安悅其意；敬宣不之覺，玄佐吏莫不相視而笑。玄版敬宣為諮議參軍。</font><font size=4px color="#009090"><font size=4px>〔未有朝命，以版授之也。〕</font></font><font size=4px>

 　　元顯將發，聞玄已至新亭，棄船，退屯國子學，辛未，陳於宣陽門外。軍中相驚，言玄已至南桁，</font><font size=4px color="#009090"><font size=4px>〔陳，讀曰陣。南桁，即朱雀桁，在臺城南。桁，戶剛翻。〕</font></font><font size=4px>元顯引兵欲還宮。玄遣人拔刀隨後大呼曰：「放仗！」軍人皆崩潰，</font><font size=4px color="#009090"><font size=4px>〔呼，火故翻。〕</font></font><font size=4px>元顯乘馬走入東府，唯張法順一騎隨之。</font><font size=4px color="#009090"><font size=4px>〔騎，奇寄翻。〕</font></font><font size=4px>元顯問計於道子，道子但對之涕泣。玄遣太傅從事中郎毛泰收元顯送新亭，縛於舫前而數之；</font><font size=4px color="#009090"><font size=4px>〔數，所具翻。舫，甫曠翻。〕</font></font><font size=4px>元顯曰：「為王誕、張法順所誤耳。」

 　　壬申，復隆安年號。帝遣侍中勞玄於安樂渚。</font><font size=4px color="#009090"><font size=4px>〔勞，力到翻。樂，音洛。〕</font></font><font size=4px>玄入京師，稱詔解嚴，以玄總百揆，都督中外諸軍事、丞相、錄尚書事、揚州牧、領徐、荊、江三州刺史，假黃鉞。</font><font size=4px color="#009090"><font size=4px>〔是時晉土全有荊、江、揚三州，徐州率多僑郡，而京口則重鎮也，玄悉領之，全有晉國矣；且將奪劉牢之之兵，故領徐州以制之。〕</font></font><font size=4px>玄以桓偉為荊州刺史，桓謙為尚書左僕射，桓脩為徐、兗二州刺史，桓石生為江州刺史，卞範之為丹楊尹。</font><font size=4px color="#009090"><font size=4px>〔卞範之為玄長史，謀主也。丹楊，京邑，故使為尹。〕</font></font><font size=4px>

 　　初，玄之舉兵，侍中王謐奉詔詣玄，玄親禮之。及玄輔政，以謐為中書令。謐，導之孫也。新安太守殷仲文，覬之弟也，</font><font size=4px color="#009090"><font size=4px>〔殷覬見一百九卷隆安元年。覬，音冀。〕</font></font><font size=4px>玄姊為仲文妻。仲文聞玄克京師，棄郡投玄，玄以為諮議參軍。劉邁往見玄，玄曰：「汝不畏死，而敢來邪﹖」邁曰：「射鉤斬袪，并邁為三。」玄悅，以為參軍。</font><font size=4px color="#009090"><font size=4px>〔邁折玄事見一百八卷孝武太元十七年。〕</font></font><font size=4px>

 　　癸酉，有司秦會稽王道子酣縱不孝，當棄市，</font><font size=4px color="#009090"><font size=4px>〔會，工外翻。〕</font></font><font size=4px>詔徙安成郡；</font><font size=4px color="#009090"><font size=4px>〔吳孫暼寶鼎二年，分豫章、長沙、廬陵立安成郡，唐吉州安福縣及袁州諸縣，皆其地也。劉昫曰：安福縣，吳安成郡治。〕</font></font><font size=4px>斬元顯及東海王彥璋、</font><font size=4px color="#009090"><font size=4px>〔彥璋，元顯之子，隆安初，使繼東海王後。〕</font></font><font size=4px>譙王尚之、庾楷、張法順、毛泰等於建康市。桓脩為王誕固請，長</font><span class="h"><font size=4px>【章：甲十一行本「長」作「得」；乙十一行本同；孔本同；退齋校同。】</font></font><font size=4px>流嶺南。</font><font size=4px color="#009090"><font size=4px>〔為，于偽翻。〕</font></font><font size=4px>

 　　玄以劉牢之為會稽內史。牢之曰：「始爾，便奪我兵，禍其至矣。」劉敬宣請歸諭牢之使受命，玄遣之。敬宣勸牢之襲玄，牢之猶豫不決，移屯班瀆，</font><font size=4px color="#009090"><font size=4px>〔班瀆在新洲西南。〕</font></font><font size=4px>私告劉裕曰：「今當北就高雅之於廣陵，舉兵以匡社稷，卿能從我去乎﹖」裕曰：「將軍以勁卒數萬，望風降服，彼新得志，威震天下，朝野人情皆已去矣，</font><font size=4px color="#009090"><font size=4px>〔降，戶江翻。朝，直遙翻。〕</font></font><font size=4px>廣陵豈可得至邪！裕當反服還京口耳。</font><font size=4px color="#009090"><font size=4px>〔反服，謂反初服也。離騷曰：退將脩吾初服。此言釋戎服而服常服。〕</font></font><font size=4px>何無忌謂裕曰：「我將何之﹖」裕曰：「吾觀鎮北必不免，</font><font size=4px color="#009090"><font size=4px>〔牢之以討孫恩功進號鎮北將軍。〕</font></font><font size=4px>卿可隨我還京口。桓玄若守臣節，當與卿事之；不然，當與卿圖之。」</font><font size=4px color="#009090"><font size=4px>〔此時劉裕已有誅玄之心。〕</font></font><font size=4px>

 　　於是牢之大集僚佐，議據江北以討玄，參軍劉襲曰：「事之不可者莫大於反。將軍往年反王兗州，</font><font size=4px color="#009090"><font size=4px>〔王兗州，謂王恭。〕</font></font><font size=4px>近日反司馬郎君，</font><font size=4px color="#009090"><font size=4px>〔司馬郎君，謂元顯。〕</font></font><font size=4px>今復反桓公，</font><font size=4px color="#009090"><font size=4px>〔復，扶又翻；下復推同。〕</font></font><font size=4px>一人三反，何以自立！」語畢，趨出，佐吏多散走。牢之懼，使敬宣之京口迎家，失期不至。牢之以為事已泄，為玄所殺，乃帥部曲北走，</font><font size=4px color="#009090"><font size=4px>〔帥，讀曰率。〕</font></font><font size=4px>至新洲，縊而死。敬宣至，不暇哭，即渡江奔廣陵。將吏共殯斂牢之，</font><font size=4px color="#009090"><font size=4px>〔將，即亮翻。斂，力贍翻。〕</font></font><font size=4px>以其喪歸丹徒。玄令斲棺斬首，暴尸於市。</font><font size=4px color="#009090"><font size=4px>〔暴，步卜翻，又如字。〕</font></font><font size=4px>

 　　大赦，改元大亨。

 　　桓玄讓丞相、荊、江、徐三州，</font><font size=4px color="#009090"><font size=4px>〔玄既以其兄弟領荊、江、徐三州，且已得建康，握朝權，不復以丞相為重，故悉讓之。〕</font></font><font size=4px>改授太尉、都督中外諸軍事、揚州牧、領豫州刺史，總百揆；以琅邪王德文為太宰。

 　　司馬休之、劉敬宣、高雅之俱奔洛陽，各以子弟為質於秦以求救。</font><font size=4px color="#009090"><font size=4px>〔質，音致。〕</font></font><font size=4px>秦王興與之符信，使於關中</font><span class="h"><font size=4px>【章：甲十一行本「中」作「東」；乙十一行本同；孔本同；張校同。】</font></font><font size=4px>募兵，數千人，復還屯彭城間。

 　　孫恩寇臨海，臨海太守辛景擊破之，恩所虜三吳男女，死亡殆盡。恩恐為官軍所獲，乃赴海死，其黨及妓妾從死者以百數，</font><font size=4px color="#009090"><font size=4px>〔妓，渠綺翻。從，才用翻。〕</font></font><font size=4px>謂之「水仙」。餘眾數千人復推恩妹夫盧循為主。</font><font size=4px color="#009090"><font size=4px>〔復，扶又翻。〕</font></font><font size=4px>循，諶之曾孫也。</font><font size=4px color="#009090"><font size=4px>〔盧諶，盧志之子，初從劉琨，琨死，仕於段氏，段遼敗，仕趙。諶，氏壬翻。〕</font></font><font size=4px>神采清秀，稚有材藝。少時，</font><font size=4px color="#009090"><font size=4px>〔少，時照翻。〕</font></font><font size=4px>沙門惠遠嘗謂之曰：「君雖體涉風素，而志存不軌，如何﹖」太尉玄欲撫安東土，乃以循為永嘉太守。</font><font size=4px color="#009090"><font size=4px>〔明帝太寧元年，分臨海立永嘉郡，今之溫州。〕</font></font><font size=4px>循雖受命，而寇暴不已。</font><font size=4px color="#009090"><font size=4px>〔盧循事始此。〕</font></font><font size=4px>

 　　甲戌，燕大赦。

 　　河西王禿髮利鹿孤寢疾，遺令以國事授弟傉檀。初，禿髮思復鞬愛重傉檀，</font><font size=4px color="#009090"><font size=4px>〔専，奴沃翻。鞬，居言翻。〕</font></font><font size=4px>謂諸子曰：「傉檀器識，非汝曹所及也，」故諸兄不以傳子而傳於弟。</font><font size=4px color="#009090"><font size=4px>〔吳壽夢以少子季札為賢，故其諸子兄弟相傳，欲以次傳國於季札，而季札終於不受。禿髮烏孤、利鹿孤致國於傉檀，猶吳志也，豈知國亡於傉檀之手哉！〕</font></font><font size=4px>利鹿孤在位，垂拱而已，</font><font size=4px color="#009090"><font size=4px>〔垂拱，謂垂衣拱手無所為也。〕</font></font><font size=4px>軍國大事皆委於傉檀。利鹿孤卒，傉檀襲位，更稱涼王，</font><font size=4px color="#009090"><font size=4px>〔自此史稱禿髮氏為南涼。〕</font></font><font size=4px>改元弘昌，遷于樂都，</font><font size=4px color="#009090"><font size=4px>〔樂，音洛。〕</font></font><font size=4px>諡利鹿孤曰康王。

 　　夏，四月，太尉玄出屯姑孰，辭錄尚書事，詔許之；而大政皆就諮焉，小事則決於尚書令桓謙及卞範之。

 　　自隆安以來，中外之人厭於禍亂。及玄初至，黜姦佞，擢雋賢，京師欣然，冀得少安。</font><font size=4px color="#009090"><font size=4px>〔少，詩沼翻。〕</font></font><font size=4px>既而玄奢豪縱逸，政令無常，朋黨互起，陵侮朝廷，裁損乘輿供奉之具，帝幾不免飢寒，</font><font size=4px color="#009090"><font size=4px>〔乘，繩證翻。幾，居希翻。〕</font></font><font size=4px>由是眾心失望。三吳大饑，戶口減半，會稽減什三、四，</font><font size=4px color="#009090"><font size=4px>〔會，工外翻。〕</font></font><font size=4px>臨海、永嘉殆盡，富室皆衣羅紈，懷金玉，閉門相守餓死。</font><font size=4px color="#009090"><font size=4px>〔此固上之人失政所致，而人消物盡，亦天地之大數也。「周餘黎民，靡有孑遺」；以此觀之，容有是事。衣，於既翻。〕</font></font><font size=4px>

 　　乞伏熾磐自西平逃歸苑川，</font><font size=4px color="#009090"><font size=4px>〔乞伏乾歸送熾磐於西平，見上卷隆安四年。〕</font></font><font size=4px>南涼王傉檀歸其妻子。乞伏乾歸使熾磐入朝于秦，</font><font size=4px color="#009090"><font size=4px>〔朝，直遙翻。〕</font></font><font size=4px>秦主興以熾磐為興晉太守。

 　　五月，盧循自臨海入東陽，太尉玄遺撫軍中兵參軍劉裕將兵擊之，</font><font size=4px color="#009090"><font size=4px>〔將，即亮翻；下同。〕</font></font><font size=4px>循敗，走永嘉。</font><font size=4px color="#009090"><font size=4px>〔走，音奏。〕</font></font><font size=4px>

 　　高句麗攻宿軍，</font><font size=4px color="#009090"><font size=4px>〔宿軍城在龍城東北。句，如字，又音駒。麗，力知翻。〕</font></font><font size=4px>燕平州刺史慕容歸棄城走。</font><font size=4px color="#009090"><font size=4px>〔北燕平州刺史宿軍。〕</font></font><font size=4px>

 　　秦主興大發諸軍，遣義陽公平、尚書右僕射狄伯支等將步騎四萬伐魏，興自將大軍繼之，以尚書令姚晃輔太子泓守長安，沒弈干權鎮上邽，廣陵公欽權鎮洛陽。平攻魏乾壁六十餘日，拔之。秋，七月，魏主珪遣毗陵王順及豫州刺史長孫肥將六萬騎為前鋒，自將大軍繼發以擊之。

 　　八月，太尉玄諷朝廷以玄平元顯功封豫章公，平殷、楊功封桂陽公，并本封南郡如故。玄以豫章封其子昇，桂陽封其兄子俊。

 　　魏主珪至永安，</font><font size=4px color="#009090"><font size=4px>〔永安本漢彘縣，屬河東郡，順帝改曰永安；晉屬平陽郡；隋、唐晉州之霍邑縣本永安縣也。酈道元曰：永安，故霍伯之都也，縣有霍太山。〕</font></font><font size=4px>秦義陽公平遣驍將帥精騎二百覘魏軍，</font><font size=4px color="#009090"><font size=4px>〔驍，堅堯翻。將，即亮翻。騎，奇寄翻。覘，丑廉翻，又丑豔翻。〕</font></font><font size=4px>長孫肥逆擊，盡擒之。平退走，珪追之，乙巳，及於柴壁；平嬰城固守，魏軍圍之。秦王興將兵四萬七千救之，將據天渡運糧以餽平。</font><font size=4px color="#009090"><font size=4px>〔柴壁在汾東，天渡蓋汾津之名，在汾水西岸。〕</font></font><font size=4px>魏博士李先曰：「兵法：高者為敵所棲，深者為敵所囚。今秦皆犯之，宜及興未至，遣奇兵先據天渡，柴壁可不戰而取也。」珪命增築重圍，</font><font size=4px color="#009090"><font size=4px>〔重，直龍翻；下同。〕</font></font><font size=4px>內以防平之出，外以拒興之入。廣武將軍安同曰：「汾東有蒙坑，東西三百餘里，蹊徑不通。興來，必從汾西直臨柴壁，如此，虜聲勢相接，重圍雖固，不能制也；不如為浮梁，渡汾西，築圍以拒之，虜至，無所施其智力矣。」珪從之。興至蒲阪，</font><font size=4px color="#009090"><font size=4px>〔阪，音反。〕</font></font><font size=4px>憚魏之強，久乃進兵。甲子，珪帥步騎三萬逆擊興於蒙阬之南，</font><font size=4px color="#009090"><font size=4px>〔帥，讀曰率；下同。〕</font></font><font size=4px>斬首千餘級，興退走四十餘里，平亦不敢出。珪乃分兵四據險要，使秦兵不得近柴壁。</font><font size=4px color="#009090"><font size=4px>〔近，其靳翻。〕</font></font><font size=4px>興屯汾西，憑壑為壘，束柏材從汾上流縱之，欲以毀浮梁，魏人皆鉤取以為薪蒸。</font><font size=4px color="#009090"><font size=4px>〔粗曰薪，細曰蒸。〕</font></font><font size=4px>

 　　冬，十月，平糧竭矢盡，夜，悉眾突西南圍求出；興列兵汾西，舉烽鼓譟為應。興欲平力戰突免，平望興攻圍引接，但叫呼相和，</font><font size=4px color="#009090"><font size=4px>〔和，戶臥翻。〕</font></font><font size=4px>莫敢逼圍。平不得出，計窮，乃帥麾下赴水死，諸將多從平赴水；珪使善游者鉤捕之，無得免者。執狄伯支及越騎校尉唐小方等四十餘人，餘眾二萬人皆斂手就禽。興坐視其窮，力不能救，舉軍慟哭，聲震山谷。數遣使求和於魏，</font><font size=4px color="#009090"><font size=4px>〔數，所角翻。〕</font></font><font size=4px>珪不許，乘勝進攻蒲阪，秦晉公緒固守不戰。會柔然謀伐魏，珪聞之，戊申，引兵還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　或告太史令鼂崇及弟黃門侍郎懿潛召秦兵，珪至晉陽，賜崇、懿死。</font><font size=4px color="#009090"><font size=4px>〔鼂，直遙翻。〕</font></font><font size=4px>

 　　秦徙河西豪右萬余戶于長安。

 　　太尉玄殺吳興太守高素、將軍竺謙之及謙之從兄朗之、劉襲并襲弟季武，皆劉牢之北府舊將也。</font><font size=4px color="#009090"><font size=4px>〔從，才用翻。將，即亮翻。〕</font></font><font size=4px>襲兄冀州刺史軌邀司馬休之、劉敬宣、高雅之等共據山陽，</font><font size=4px color="#009090"><font size=4px>〔沈約曰：山陽，本射陽縣境地名，義熙土斷，始分廣陵郡立山陽郡及山陽縣。唐楚州即其地。〕</font></font><font size=4px>欲起兵攻玄，不克而走。將軍袁虔之、劉壽、高長慶、郭恭等皆往從之，將奔魏；至陳留南，分為二輩：軌、休之、敬宣奔南燕，虔之、壽、長慶、恭奔秦。

 　　魏主珪初聞休之等當來，大喜。後怪其不至，令兗州求訪，</font><font size=4px color="#009090"><font size=4px>〔隆安五年，魏以長孫肥為兗州刺史，南徇地，然未能有兗州也。〕</font></font><font size=4px>獲其從者，問其故，皆曰：「魏朝威聲遠被，</font><font size=4px color="#009090"><font size=4px>〔從，才用翻。被，皮義翻。朝，直遙翻。〕</font></font><font size=4px>是以休之等咸欲歸附；既而聞崔逞被殺，</font><font size=4px color="#009090"><font size=4px>〔崔逞死見上卷三年。〕</font></font><font size=4px>故奔二國。」珪深悔之，自是士人有過，頗見優容。

 　　南涼王傉檀攻呂隆於姑臧。

 　　燕王熙納故中山尹苻謨二女，</font><font size=4px color="#009090"><font size=4px>〔燕王寶即位之初，苻謨為中山尹。〕</font></font><font size=4px>長曰娀娥，為貴人，</font><font size=4px color="#009090"><font size=4px>〔長，知兩翻。娀，音戎。〕</font></font><font size=4px>幼曰訓英，為貴嬪，貴嬪尤有寵。丁太后怨恚，</font><font size=4px color="#009090"><font size=4px>〔恚，於避翻。〕</font></font><font size=4px>與兄子尚書信謀廢熙立章武公淵；事覺，熙逼丁太后令自殺，葬以后禮，諡曰獻幽皇后。</font><font size=4px color="#009090"><font size=4px>〔丁太后素與熙通，事見上年。〕</font></font><font size=4px>十一月，戊辰，殺淵及信。

 　　辛未，熙畋于北原，</font><font size=4px color="#009090"><font size=4px>〔龍城北原也。〕</font></font><font size=4px>石城令高和</font><font size=4px color="#009090"><font size=4px>〔石城縣，漢屬北平郡，燕屬建德郡。高和本為石城令，時以大喪會于龍城耳。〕</font></font><font size=4px>與尚方兵於後作亂，殺司隸校尉張顯，入掠宮殿，取庫兵，脅營署，閉門乘城。熙馳還，城上人皆投仗開門，盡誅反者，唯和走免。甲戌，大赦。

 　　魏以庾岳為司空。

 　　十二月，辛亥，魏主珪還雲中。

 　　柔然可汗社崙聞珪伐秦，自參合陂侵魏，至豺山，</font><font size=4px color="#009090"><font size=4px>〔豺山在善無縣北，魏天興六年，築宮於此。崙，盧昆翻。〕</font></font><font size=4px>及善無北澤，魏常山王遵以萬騎追之，不及而還。

 　　太尉玄使御史杜林防衛會稽文孝王道子至安成，</font><font size=4px color="#009090"><font size=4px>〔會，工外翻。〕</font></font><font size=4px>林承玄旨，酖道子，殺之。

 　　沮渠蒙遜所署西郡太守梁中庸叛，奔西涼。蒙遜聞之，笑曰：「吾待中庸，恩如骨肉，而中庸不我信，但自負耳，孤豈在此一人邪！」乃盡歸其孥。

 　　西涼公暠問中庸曰：「我何如索嗣﹖」中庸曰：「未可量也。」暠曰：「嗣才度若敵我者，我何能於千里之外以長繩絞其頸邪﹖」</font><font size=4px color="#009090"><font size=4px>〔索嗣死見上卷四年。孥音奴。暠，古老翻。索，昔各翻。量，音良。〕</font></font><font size=4px>中庸曰：「智有短長，命有成敗。殿下之與索嗣，得失之理，臣實未之能詳。若以身死為負，計行為勝，則公孫瓚豈賢於劉虞邪﹖」</font><font size=4px color="#009090"><font size=4px>〔公孫瓚、劉虞事見六十卷漢獻帝初平四年。〕</font></font><font size=4px>暠默然。

 　　袁虔之等至長安，秦王興問曰：「桓玄才略何如其父﹖卒能成功乎﹖」</font><font size=4px color="#009090"><font size=4px>〔卒，子恤翻。〕</font></font><font size=4px>虔之曰：「玄乘晉室衰亂，盜據宰衡，猜忌安忍，刑賞不公，以臣觀之，不如其父遠矣。玄今已執大柄，其勢必將篡逆，正可為他人驅除耳。」興善之，以虔之為廣州刺史。</font><font size=4px color="#009090"><font size=4px>〔秦以廣州授袁虔之，示以名位寵授之耳。〕</font></font><font size=4px>

 　　是歲，秦王興立昭儀張氏為皇后，封子懿、弼、洸、宣、諶、愔、璞、質、逵、裕、國兒皆為公，</font><font size=4px color="#009090"><font size=4px>〔洸，古黃翻。諶，氏壬翻。愔，於今翻。〕</font></font><font size=4px>遣使拜禿髮傉檀為車騎將軍、廣武公，沮渠蒙遜為鎮西將軍、沙州刺史、西海侯，李暠為安西將軍、高昌侯。

 　　秦鎮遠將軍趙曜帥眾二萬西屯金城，建節將軍王松忽帥騎助呂隆守姑臧。松忽至魏安，傉檀弟文真擊而虜之。傉檀大怒，送松忽還長安，深自陳謝。</font><font size=4px color="#009090"><font size=4px>〔史言河、湟諸國皆畏姚秦之強。〕</font></font><font size=4px>
</font><!--/HTMLBUILERPART0--><font size=4px>