<font size=4px>　　魏紀九</font><font size=4px color="#009090"><font size=4px>〔起柔兆困敦（丙子），盡重光大荒落（辛巳），凡六年。〕</font></font><font size=4px>

 　　高貴鄉公下

 　　甘露元年（丙子、二五六）是年六月，改元。〕

 　　春，正月，漢姜維進位大將軍。

 　　二月，丙辰，帝宴群臣於太極東堂，與諸儒論夏少康、漢高祖優劣，以少康為優。</font><font size=4px color="#009090"><font size=4px>〔帝謂少康生於滅亡之後，降為諸侯之隸，能布其德而兆其謀，卒滅過、戈，克復禹績祀夏配天，不失舊物，非至德弘仁，豈濟斯勳！漢祖因土崩之勢，杖一時之權，專任智力以成功業，行事動靜多違聖檢。為人子則數危其親，為人君則囚繫賢相，為人父則不能衛子，身沒之後，社稷幾傾，若與少康易時而處，未必能復大禹之績。嗚呼！帝固有志於少康矣，然而不能殲澆、豷而身死人手者，不能布其德而兆其謀也余觀帝之所以論二君優劣，書生之譚耳，未能如石勒辭氣之雄爽也。夏，戶雅翻。少，詩焄翻。〕</font></font><font size=4px>

 　　夏，四月，</font><span class="h"><font size=4px>【章：甲十一行本「月」下有「庚戌」二字；乙十一行本同；孔本同；張校同。】</font></font><font size=4px>賜大將軍昭袞冕之服，赤舄副焉。</font><font size=4px color="#009090"><font size=4px>〔九錫之漸也。〕</font></font><font size=4px>

 　　丙辰，帝幸太學，與諸儒諸論書、易及禮，諸儒莫能及。</font><font size=4px color="#009090"><font size=4px>〔時帝與博士淳于俊論易，庾峻論書，馬照論禮記，考其難疑答問，不過擿抉經義及王、鄭之異同耳，非人君之學也。〕</font></font><font size=4px>帝嘗與中護軍司馬望、侍中王沈、散騎常侍秀、黃門侍郎鍾會等講宴於東堂，并屬文論，</font><font size=4px color="#009090"><font size=4px>〔沈，持林翻。騎，奇寄翻。屬，之欲翻。〕</font></font><font size=4px>特君禮異，謂秀為儒林丈人，沈為文籍先生。帝性急，請召欲速，以望職在外，特給追鋒車、虎賁五人，</font><font size=4px color="#009090"><font size=4px>〔望為中護軍，其職在外。傅子曰：追鋒車，施通幰，遽則乘之，令虎賁五入舁之也。晉志曰：追鋒車去小平蓋，加通幰，如軺車，駕二馬。追鋒之名，取其迅速也。施於戎陳之間，是為傳乘。賁，音奔。〕</font></font><font size=4px>每有集會，輒奔馳而至。秀，潛之子也。</font><font size=4px color="#009090"><font size=4px>〔裴潛事武帝，守代郡著名。〕</font></font><font size=4px>

 　　六月，丙午，改元。</font><font size=4px color="#009090"><font size=4px>〔蓋以甘露降而改元也。〕</font></font><font size=4px>

 　　姜維在鍾提，議者多以為維力已竭，未能更出。安西將軍鄧艾曰：「洮西之敗，</font><font size=4px color="#009090"><font size=4px>〔見上卷上年。〕</font></font><font size=4px>非小失也，士卒凋殘，倉廩空虛，百姓流離。今以策言之，彼有乘勝之勢，我有虛弱之車，釭也。彼上下相習，五兵犀利，</font><font size=4px color="#009090"><font size=4px>〔管子曰：蚩尤受盧山之金而作五兵。孔穎達曰：步卒之五兵，謂弓矢一，殳二，矛三，戈四，戟五也；鄭司農所謂戈、矛、戟、酉矛、夷矛，車之五兵也。犀，堅也，古以屬兕為甲，故謂堅為犀。〕</font></font><font size=4px>我將易兵新，器仗未復，二也。</font><font size=4px color="#009090"><font size=4px>〔將易，艾自謂初代王經也。兵新，謂遣還洮西敗卒，更差軍守也。將，即亮翻。〕</font></font><font size=4px>彼以船行，吾以陸軍，勞逸不同，三也。</font><font size=4px color="#009090"><font size=4px>〔言蜀船自涪戌白水，可以上沮水，由沮水入武都下辨，自此而西北，水路漸峻涖，小舟猶可入也，魏軍度隴而西，皆陸行。〕</font></font><font size=4px>狄道、隴西、南安、祁山各當有守，彼專為一，我分為四，四也。從南安、隴西因食羌榖，若趣祁山，</font><font size=4px color="#009090"><font size=4px>〔趣，七喻翻；下同。〕</font></font><font size=4px>熟麥千頃，為之外倉。</font><span class="h"><font size=4px>【章：甲十一行本「倉」下有「五也」二字；乙十一行本同；孔本同；張校同；退齋校同。】</font></font><font size=4px>賊有黠計，其來必矣。」</font><font size=4px color="#009090"><font size=4px>〔黠，下八翻，桀黠也。〕</font></font><font size=4px>

 　　秋，七月，姜維復率眾出祁山，</font><font size=4px color="#009090"><font size=4px>〔復，扶又翻。〕</font></font><font size=4px>聞鄧艾已有備，乃回，從董亭趣南安；</font><font size=4px color="#009090"><font size=4px>〔水經註：董亭在南安郡西南，谷水歷其下，東北注于渭。〕</font></font><font size=4px>艾據武城山以拒之。</font><font size=4px color="#009090"><font size=4px>〔水經註：渭水過獂道南。獂道，南安郡治也。又東，逕武城縣西，武城川水入焉。蓋以山名縣也。酈道元，後魏人，武城縣必後魏所立，而魏收地形志無之，蓋廢省也。〕</font></font><font size=4px>維與艾爭險不克，其夜，治渭東行，緣山趣上邽，艾與戰於段谷，</font><font size=4px color="#009090"><font size=4px>〔水經註：上邽之南有段溪水，水出西南馬門溪，東北流，合籍水。杜佑曰：秦州上邽縣有段谷水。趣，七喻翻。〕</font></font><font size=4px>大破之。以艾為鎮西將軍、都督隴右諸軍事。維與其鎮西大將軍胡濟期會上邽，濟失期不至，故敗，士卒星散，死者甚眾，</font><font size=4px color="#009090"><font size=4px>〔言士卒迸散如星，不能收拾成隊伍。〕</font></font><font size=4px>蜀人由是怨維。維上書謝，求自貶黜，乃以衛將軍行大將軍事。

 　　八月，庚午，詔司馬詔加號大都督，奏事于名，假黃鉞。癸酉，以太尉司馬孚為太傅。九月，以司徒高柔為太尉。

 　　文欽說吳人以伐魏之利，</font><font size=4px color="#009090"><font size=4px>〔說，輸芮翻。〕</font></font><font size=4px>孫峻使欽與驃騎將軍呂據</font><font size=4px color="#009090"><font size=4px>〔驃，匹妙翻。〕</font></font><font size=4px>及車騎將軍劉纂、鎮南將軍朱異、前將軍唐咨自江都入淮、泗，</font><font size=4px color="#009090"><font size=4px>〔江都縣屬廣陵郡。此自邗溝入淮，自淮入泗也。〕</font></font><font size=4px>以圖青、徐。</font><font size=4px color="#009090"><font size=4px>〔魏青州統齊、濟南、樂安、城陽東萊，徐州統下邳、彭城、東海、琅邪、東莞、東安、廣陵、臨淮。晉志曰：周禮曰：正東曰青州，蓋取土居少陽，其色為青。徐州取舒緩之義。或云，因徐丘以立名。〕</font></font><font size=4px>峻餞之於石頭，遇暴疾，以後事付從父弟偏將軍綝。</font><font size=4px color="#009090"><font size=4px>〔從，才用翻。綝，丑林翻。〕</font></font><font size=4px>丁亥，峻卒。吳人以綝為侍中、武衛將軍、都督中外諸軍事，召呂據等還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　己丑，吳大司馬呂岱卒，年九十六。始，岱親近吳郡徐原，慷慨有才志，岱知其可成，賜巾転，</font><font size=4px color="#009090"><font size=4px>〔釋名：巾，謹也。二十成人，士冠、庶人巾，言當自謹脩於四教。転，單衣，漢、魏以來，士庶以為禮服。転，古侯翻。〕</font></font><font size=4px>與甘言論，後遂薦拔，官至侍御史。原性忠壯，好直言，</font><font size=4px color="#009090"><font size=4px>〔好，呼到翻。〕</font></font><font size=4px>岱時有得失，原輒諫爭，</font><font size=4px color="#009090"><font size=4px>〔爭，讀曰諍。〕</font></font><font size=4px>又公論之；</font><font size=4px color="#009090"><font size=4px>〔公然於眾中論其得失。〕</font></font><font size=4px>人或以告岱岱歎曰：「是我所以貴德淵者也！」</font><font size=4px color="#009090"><font size=4px>〔徐原，字德淵。〕</font></font><font size=4px>及原死，岱哭之甚哀，曰：「徐德淵，呂岱之益友，</font><font size=4px color="#009090"><font size=4px>〔論語：孔子曰：益者三友：友直，友諒，友多聞。〕</font></font><font size=4px>今不幸，</font><font size=4px color="#009090"><font size=4px>〔論語曰：不幸短命死矣。〕</font></font><font size=4px>岱復於何聞過！」</font><font size=4px color="#009090"><font size=4px>〔復，扶又翻。〕</font></font><font size=4px>談者美之。

 　　呂據聞孫綝代孫峻輔政，大怒，與諸督將連名共表薦滕胤為丞相；</font><font size=4px color="#009090"><font size=4px>〔將，即亮翻。〕</font></font><font size=4px>綝更以胤為大司馬，代呂岱駐武昌。據引兵還，使人報胤，欲共廢綝。冬，十月，綝</font><span class="h"><font size=4px>【章：甲十一行本「綝」上有「丁未」二字；乙十一行本同；孔本同；退齋校同。】</font></font><font size=4px>遣從兄憲將兵逆據於江都，使中使敕文欽、劉纂、唐咨等共擊取據，又遣侍中左將軍華融、中書丞丁晏</font><font size=4px color="#009090"><font size=4px>〔魏、晉之制，中書無丞，此吳所置。華，戶化翻。〕</font></font><font size=4px>告喻胤宜速去意。</font><font size=4px color="#009090"><font size=4px>〔言宜速往武昌，否則且有誅罰。〕</font></font><font size=4px>胤自以禍及，因留融、晏勒兵自衛，召典軍楊崇、將軍孫咨</font><font size=4px color="#009090"><font size=4px>〔楊崇，蓋胤帳下典軍。〕</font></font><font size=4px>告以綝為亂，迫融等使有</font><span class="h"><font size=4px>【章：乙十一行本「有」作「作」。】</font></font><font size=4px>書難綝，</font><font size=4px color="#009090"><font size=4px>〔有者，對無之稱，於此則文義不為通。通鑑既因三國志舊文，今亦不亦不欲輕改。難，乃旦翻。〕</font></font><font size=4px>綝不聽，表言胤反，許將軍劉丞以封爵，使率兵騎攻圍胤。胤又劫融等使詐為詔發兵，融等不從，皆殺之。或勸胤引兵至蒼龍門，</font><font size=4px color="#009090"><font size=4px>〔蒼龍門，吳建業宮之東門也。〕</font></font><font size=4px>將士見公出，必委綝就公。</font><font size=4px color="#009090"><font size=4px>〔委，棄也。〕</font></font><font size=4px>時夜已半，胤恃與據期，又難舉兵向宮，乃約令部曲，</font><font size=4px color="#009090"><font size=4px>〔約，勒而號令之。〕</font></font><font size=4px>說呂侯兵已在近道，故皆為胤盡死，無離散者。</font><font size=4px color="#009090"><font size=4px>〔為，于偽翻。〕</font></font><font size=4px>胤顏色不變，談笑如常。時大風，比曉，據不至，</font><font size=4px color="#009090"><font size=4px>〔比，必寐翻。〕</font></font><font size=4px>綝兵大會，遂殺胤及將士數十人，夷胤三族。己酉，大赦，改元太平。或勸呂據奔魏者，據曰：「吾恥為叛臣。」遂自殺。</font><font size=4px color="#009090"><font size=4px>〔據父範，佐孫策以造吳，故恥為叛臣，自殺以明節。〕</font></font><font size=4px>

 　　以司鑋鄭沖為司徒，左僕射盧毓為司空。</font><font size=4px color="#009090"><font size=4px>〔晉志曰：尚書僕射，漢本置一人，；至漢獻帝建安四年，以執金吾榮郃為尚書左僕射僕射分置左右蓋自此始。經魏至晉，迄于江左，省置無常，置二則為左右僕射，或不兩置，但曰尚書僕射，令闕則左為省主，若左右並闕，則置尚書僕射以主省事。毓，余六翻。〕</font></font><font size=4px>毓固讓驃騎將軍王昶、光祿大夫王觀、司隸校尉琅邪王祥，詔不許。

 　　祥性至孝，繼母朱氏遇之無道，祥愈恭謹。朱氏子覽，年數歲，每見祥被楚撻，</font><font size=4px color="#009090"><font size=4px>〔楚，荊也；撻，擊也。被，皮義翻。〕</font></font><font size=4px>輒涕泣抱持母；母以非理使祥，覽輒與祥俱往。及長，娶妻，</font><font size=4px color="#009090"><font size=4px>〔長，知兩翻。〕</font></font><font size=4px>母虐使祥妻，覽妻亦趨而共之，母患之，為之少止。</font><font size=4px color="#009090"><font size=4px>〔為，于偽翻。〕</font></font><font size=4px>祥漸有時譽，母深疾之，密使酖祥。覽知之，徑起取，酒祥爭而不與，母遽奪反之。</font><font size=4px color="#009090"><font size=4px>〔漢書齊悼惠王傳：奪反孝惠卮。師古曰：反，音幡。〕</font></font><font size=4px>自後，母賜祥饌，</font><font size=4px color="#009090"><font size=4px>〔饌，雛戀翻，又雛皖翻。〕</font></font><font size=4px>覽輒先嘗，母懼覽致斃，遂止。漢末遭亂，祥隱居三十餘年，不應州郡之命，母終毀瘁，</font><font size=4px color="#009090"><font size=4px>〔瘁，秦醉翻，病勞也。〕</font></font><font size=4px>杖而後起。徐州刺史呂虔檄為別駕，委以州事，州界清靜，政化大行，時人歌之曰：「海沂之康，實賴王祥；</font><font size=4px color="#009090"><font size=4px>〔徐州之地，東際海，西北距泗、沂，故曰海沂。〕</font></font><font size=4px>邦國一空，別駕之功！」

 　　十一月，吳孫綝遷大將軍。綝負貴倨傲，多行無禮。峻從弟憲嘗與誅諸葛恪，</font><font size=4px color="#009090"><font size=4px>〔與，讀曰預。〕</font></font><font size=4px>峻厚遇之，官至右將軍、無難督，不九官事。</font><font size=4px color="#009090"><font size=4px>〔九官，即九卿也。魏明帝太和二年，吳主還建業，留尚書九官於武昌。〕</font></font><font size=4px>綝遇憲薄於峻時，憲怒，與將軍王惇謀殺綝，事泄，綝殺惇憲服藥死。

 　　二年（丁丑、二五七）

 　　春，三月，大梁成侯盧毓卒。

 　　夏，四月，吳主臨正殿，大赦，始親政事。孫綝表奏，多見難問，</font><font size=4px color="#009090"><font size=4px>〔難，乃旦翻。〕</font></font><font size=4px>又科兵子弟十八已下、十五以上三千餘人，</font><font size=4px color="#009090"><font size=4px>〔科，程也；程其長短小大也。或曰：「科」，當作「料」，音聊，量度也。〕</font></font><font size=4px>選大將子弟年少有勇力者，使將之，</font><font size=4px color="#009090"><font size=4px>〔少，詩照翻。將，即亮翻。〕</font></font><font size=4px>日於苑中教習，曰：「吾立此軍，欲與之俱長。」</font><font size=4px color="#009090"><font size=4px>〔長，可丈翻；今知兩翻。〕</font></font><font size=4px>又數出中書視大帝時舊事，問左右侍臣曰：「先帝數有特制，</font><font size=4px color="#009090"><font size=4px>〔特制，謂等出上意，以手詔宣行也。數，所角翻。〕</font></font><font size=4px>今大將軍問事，</font><font size=4px color="#009090"><font size=4px>〔問事，猶言奏事；不言奏事；不言奏者，自卑挹之意。〕</font></font><font size=4px>但令我書可邪﹖」</font><font size=4px color="#009090"><font size=4px>〔書可，畫可也。〕</font></font><font size=4px>嘗食生梅，使黃門至中藏取蜜，</font><font size=4px color="#009090"><font size=4px>〔中藏，中藏府也，掌幣帛金銀諸貨物。蜜，蜂据也。藏，徂浪翻；下同。〕</font></font><font size=4px>蜜中有鼠矢；召 問藏吏，藏吏叩頭。吳主曰：「黃門從爾求蜜邪﹖」吏曰：「向求，</font><font size=4px color="#009090"><font size=4px>〔謂向者嘗求蜜也。〕</font></font><font size=4px>實不敢與。」黃門不服。吳主令破鼠矢，矢中燥，因笑謂左右曰：「若矢 先在蜜中，中外當俱濕；今外濕裏燥，此必黃門所為也。」結之，果服；</font><font size=4px color="#009090"><font size=4px>〔詰，去吉翻。〕</font></font><font size=4px>左右莫不驚悚。

 　　征東大將軍諸葛誕素與夏侯玄、鄧颺等友善，玄等死，</font><font size=4px color="#009090"><font size=4px>〔玄死見上卷正元年。颺死見七十五卷邵陵厲公喜平元年。颺，余章翻，又余亮翻。〕</font></font><font size=4px>王淩、毌丘儉相繼誅 滅，</font><font size=4px color="#009090"><font size=4px>〔王凌死見七十五卷喜平三年。毌丘儉死見上卷正元二年。〕</font></font><font size=4px>誕內不自安，乃傾帑藏振施，</font><font size=4px color="#009090"><font size=4px>〔帑，他朗翻。施，式智翻。〕</font></font><font size=4px>曲赦有罪以收眾心，畜養揚州輕俠數千人以為死士。</font><font size=4px color="#009090"><font size=4px>〔畜，許六翻。〕</font></font><font size=4px>因吳人欲向徐堨，</font><font size=4px color="#009090"><font size=4px>〔徐堨，即徐塘，在東關之東。堨，烏葛翻。〕</font></font><font size=4px>請十萬眾以守壽春，又求臨淮竽城以備吳寇。司馬昭初秉政，長史賈充請遣參佐慰勞四征，</font><font size=4px color="#009090"><font size=4px>〔魏置征東將軍屯淮南，征南將軍屯襄、沔以備吳；征西將軍屯關、隴以備蜀；征北將軍屯幽、并以備鮮卑；皆授以重兵。司馬昭初當國，故充請慰勞以觀其志趣。勞，力到翻。〕</font></font><font size=4px>且觀其志。昭遣充至淮南，充見誕，論說時事，因曰：「洛中諸賢，皆願禪代，君以為如何﹖」誕厲聲曰：「卿非賈豫州子乎﹖</font><font size=4px color="#009090"><font size=4px>〔充父逵，先為豫州而卒，故稱之。〕</font></font><font size=4px>世受魏恩，豈可欲以社稷輸人乎！若洛中有難，</font><font size=4px color="#009090"><font size=4px>〔難，乃旦翻。〕</font></font><font size=4px>吾當死之。」充默然；還，言於昭曰：「諸葛誕再在揚州，</font><font size=4px color="#009090"><font size=4px>〔誕先督揚州，東關之敗，改督豫州，毌丘儉既死，復督揚州。〕</font></font><font size=4px>得士眾心。今召之，必不來，然反疾而禍子；不召，則反遲而禍大，不如召之。」昭從之。甲子，詔以誕為司空，召赴京師。誕得詔書，愈恐，疑揚州刺史樂綝間己，遂殺綝，</font><font size=4px color="#009090"><font size=4px>〔征東將軍與揚州刺史同治壽春。魏四征之任，率以其州刺史為儲帥，故誕疑綝間己。間，古莧翻。〕</font></font><font size=4px>斂淮南及淮北郡縣屯田口十餘萬官兵，</font><font size=4px color="#009090"><font size=4px>〔魏郡縣皆置屯田，凡屯田口悉官兵也。〕</font></font><font size=4px>揚州新附勝兵者四五萬人，</font><font size=4px color="#009090"><font size=4px>〔勝，音升。〕</font></font><font size=4px>聚榖足一年食，為閉門自守之計。遣長史吳綱將少子靚至吳，</font><font size=4px color="#009090"><font size=4px>〔將，如字。少，詩照翻。〕</font></font><font size=4px>靚，疾郢翻，又疾正翻。〕稱臣請救，并請以牙門子弟為質。</font><font size=4px color="#009090"><font size=4px>〔牙門，諸將之子弟也。質，音致。〕</font></font><font size=4px>

 　　吳滕胤、呂據之妻，皆夏口督孫壹之妹也。</font><font size=4px color="#009090"><font size=4px>〔壹，孫奐庶子也。夏，戶雅翻。〕</font></font><font size=4px>六月，孫綝使鎮南將軍朱異自虎林將兵襲壹。異至武昌，壹將部曲來奔。乙巳，詔拜壹車騎將軍、交州牧，封吳侯，閏府辟召，儀同三司，袞冕赤舄，事從豐厚。</font><font size=4px color="#009090"><font size=4px>〔崇異孫壹者，以招攜貳也。〕</font></font><font size=4px>

 　　司馬昭奉帝及太后討諸葛誕。</font><font size=4px color="#009090"><font size=4px>〔昭若自行，恐後有挾兩宮為變者，故奉之以討誕。〕</font></font><font size=4px>

 　　吳綱至吳，吳人大喜，使將軍全懌、全端、唐咨、王祚將三萬眾，與文欽同救誕；以誕為左都護，假節、大司徒、驃騎將軍、青州牧，封壽春侯。擇，琮之子；端，其從也。

 　　六月，甲子，車駕次項，司馬昭督諸軍二十六萬進屯丘頭，</font><font size=4px color="#009090"><font size=4px>〔是役也，司馬昭改丘頭曰武丘，以旌武功。武丘，唐為沈丘縣。〕</font></font><font size=4px>以鎮南將軍王基行鎮東將軍、都督揚，豫諸軍事，與安東將軍陳騫等圍壽春。基始至，圍城未合，文欽、全懌等從城東北，因山乘險，得將其眾突入城。</font><font size=4px color="#009090"><font size=4px>〔壽春城外他無山唯城北有八公山耳。〕</font></font><font size=4px>昭敕基斂軍堅壁。基累求進討，會吳朱異率三萬人進屯安豐，為文欽外勢，</font><font size=4px color="#009090"><font size=4px>〔安豐縣，漢屬盧江郡，魏分屬安豐郡。今安豐縣在壽春南八十里。〕</font></font><font size=4px>詔基引諸軍轉據北山。基謂諸將曰：「今圍壘轉兵馬向集，但當精脩守備以待越逸，而更移兵守險，使得放縱，雖有智者，不能善其後矣！」遂守便宜，上疏曰：「今與賊家對敵，當不動如山，若遷移依險，人心搖蕩，於勢大損。諸軍並據深溝高壘，眾心皆定，不可傾動，此御兵之要也。」書奏，報聽。</font><font size=4px color="#009090"><font size=4px>〔報基聽行其策。時帝在軍，故諸軍節度皆稟詔指，而裁其可否者實司馬昭也。〕</font></font><font size=4px>於是基等四面合圍，長裏再重，</font><font size=4px color="#009090"><font size=4px>〔重，直龍翻。〕</font></font><font size=4px>塹壘甚峻。文欽等數出犯圍，</font><font size=4px color="#009090"><font size=4px>〔數，所角翻。〕</font></font><font size=4px>逆擊，走之。司馬昭又使奮武將軍監青州諸軍事石苞</font><font size=4px color="#009090"><font size=4px>〔監，古銜翻。〕</font></font><font size=4px>督兗州刺史州泰、徐州刺史胡質簡銳卒為游軍，以備外寇。泰擊破朱異於淵，</font><font size=4px color="#009090"><font size=4px>〔水經註：決水出盧雩婁縣北，過安豐縣東，又北右會陽泉水。水西有陽泉縣故城，故陽泉鄉也，漢靈帝封黃琬為侯國。決水又北入于淮。〕</font></font><font size=4px>異走，泰追之，殺傷二千人。

 　　秋，七月，吳大將軍綝大發兵出屯鑊里，</font><font size=4px color="#009090"><font size=4px>〔後吳王責孫綝以留沽月中不上岸一步，則鑊里當在巢縣界。〕</font></font><font size=4px>復遣朱異帥將軍丁奉、黎斐等五入前解壽春之圍。</font><font size=4px color="#009090"><font size=4px>〔復，扶又翻。帥，讀曰率。〕</font></font><font size=4px>異留輜重於都陸，</font><font size=4px color="#009090"><font size=4px>〔水經註：博鄉縣，王莽改曰楊陸，泄水水出焉，北過芍陂，又西北入于淮。意者都陸即楊陸歟﹖又據晉紀，都陸在黎漿南。重，直用翻。〕</font></font><font size=4px>進屯黎漿，</font><font size=4px color="#009090"><font size=4px>〔水經註：芍陂瀆水東注黎漿水，水東逕黎漿亭南，又東注肥水，謂之黎漿水口也。〕</font></font><font size=4px>石苞、州泰又擊破之。太山太守胡烈以奇兵五千襲都陸，盡焚異資糧，異將餘兵食葛葉，走歸孫綝；綝使異更死戰，異以士卒乏食，不從綝命。綝怒，九月，己巳，綝斬異於鑊里。辛未，引兵還建業。</font><font size=4px color="#009090"><font size=4px>〔壽春之圍已固，雖使周瑜、呂蒙、陵遜復生，不能解也。若孫綝能舉荊、揚之眾山襄陽以向宛、洛，壽春城下之兵必分歸以自救，諸葛誕、文欽等於此時決圍力戰，猶庶幾焉。〕</font></font><font size=4px>綝既不能拔出諸葛誕，而喪敗士眾，</font><font size=4px color="#009090"><font size=4px>〔喪，息浪翻。敗，補邁翻。〕</font></font><font size=4px>自戮名將，由是吳人莫不怨之。</font><font size=4px color="#009090"><font size=4px>〔為後吳誅孫綝張本。〕</font></font><font size=4px>

 　　司馬昭曰：「異不得至壽春，而吳人殺之，非其罪也，</font><span class="h"><font size=4px>【章：甲十一行本作「非其罪也，而吳人殺之」；乙十一行本同；退齋校同；張校同，云無註本亦同，下「非其罪也」四字衍。】</font></font><font size=4px>欲以謝壽春而堅誕意，使其猶望救耳。今當圍，備其越逸，而多方以誤之。」乃縱反間，</font><font size=4px color="#009090"><font size=4px>〔間，古莧翻。〕</font></font><font size=4px>揚言「吳救方至，大軍乏食，分遣羸疾就榖淮北，劫不能久。」誕等益寬恣食，俄而城中乏糧，外救王至。將軍蔣班、焦彝，皆誕腹心謀主也，言於誕曰：「朱異等以大眾來而不能進，孫綝殺異而歸江東，外以發兵為名，內實坐須成敗。</font><font size=4px color="#009090"><font size=4px>〔須，待也。〕</font></font><font size=4px>今宜及眾心尚固，士卒思用，并力決死，攻其一面雖不能盡克，猶有可全者，空坐守死，無為也。」</font><font size=4px color="#009090"><font size=4px>〔言石若決死而求生，無為坐守而待斃。〕</font></font><font size=4px>文欽曰：「公今舉十餘萬之眾歸命於吳，而欽與全端等皆同居死地，公兄子弟盡在江表，就孫綝不欲來，主上及其親戚豈肯聽乎！且中國無歲無事，軍民並疲，今守我一年，內變將起，柰何舍此，</font><font size=4px color="#009090"><font size=4px>〔舍，讀曰捨。〕</font></font><font size=4px>欲乘危徼倖乎！」</font><font size=4px color="#009090"><font size=4px>〔徼，堅堯翻。〕</font></font><font size=4px>班、彝固勸之，欽怒。誕欲殺班、彝，二人懼，十一月，棄誕踰城來降。全懌兄子輝、儀在建業，</font><font size=4px color="#009090"><font size=4px>〔輝儀，懌兄全緒之二字；「輝」，一作「禕」。〕</font></font><font size=4px>與其家內爭訟，攜其母將部曲數十家來奔。於是懌與兄子靖及全端弟翩、緝皆將兵在壽春城中，司馬昭用黃門侍郎鍾會策，密為輝、儀作書，</font><font size=4px color="#009090"><font size=4px>〔為，于偽翻。〕</font></font><font size=4px>使輝儀所親信齎入城告懌等，說「吳中怒懌等不能拔壽春，</font><font size=4px color="#009090"><font size=4px>〔言不能拔壽春之眾於重圍也。〕</font></font><font size=4px>欲盡誅諸將家，故逃來歸命。」十二月，懌等帥其眾數千人開門出降，</font><font size=4px color="#009090"><font size=4px>〔帥，讀曰率。降，戶江翻。〕</font></font><font size=4px>城中震懼，不知所為。詔拜懌平東將軍，封臨湘侯端等封拜名有差。

 　　漢姜維聞魏分關中兵以赴淮南，欲乘虛向秦川，</font><font size=4px color="#009090"><font size=4px>〔秦地四塞以為固，渭水貫其中。渭川左右，沃壤千里，世謂之秦川。〕</font></font><font size=4px>率數萬人出駱谷，至沈嶺。時長城積穀甚多，而守兵少，征西將軍都督雍、涼諸軍事司馬望</font><font size=4px color="#009090"><font size=4px>〔雍，於用翻。〕</font></font><font size=4px>及安西將軍鄧艾進兵據之，以拒維。維壁於芒水，</font><font size=4px color="#009090"><font size=4px>〔水經註：駱谷水出郿塢東南山駱谷，北流逕長城西，又北流注于渭，渭水又東，芒水從南來注之；水出南山芒谷，北逕盩厔縣竹圃中，又北流注于渭。余按駱谷在今洋州真符縣，屈回八十里，凡八十四盤。〕</font></font><font size=4px>數挑戰，</font><font size=4px color="#009090"><font size=4px>〔數，所角翻。挑徒了翻。〕</font></font><font size=4px>望、艾不應。

 　　是時，維數出兵，蜀人愁苦，中散大夫譙周作仇國論以諷之</font><font size=4px color="#009090"><font size=4px>〔續漢志曰：中散大夫，秩六百石；漢官曰：秩比二千石。胡廣曰：光祿大夫，本為中大夫，武帝元狩五年，置諫大夫為光祿大夫，世祖中與，以為諫議大夫。又有太中、中散大夫。此四等於古者為天子之下大夫，視列國之上卿。〕</font></font><font size=4px>曰：「或問往古能以弱勝強者，其術如何﹖曰：吾聞之，處大無患者常多慢，處小有憂者常思善；</font><font size=4px color="#009090"><font size=4px>〔處，昌呂翻。〕</font></font><font size=4px>多慢則生亂，思善則生治，理之常也。故周文養民，以少取多，句踐卹眾，以弱斃強，此其術也。</font><font size=4px color="#009090"><font size=4px>〔文王治岐，由方百里起，三分天下有其二，所謂以少取多也。句踐歸越，弔死問疾，十年生聚，十年教訓，以弱越斃強吳。〕</font></font><font size=4px>或曰：曩者，項強漢弱，相與戢爭，項羽與漢約分源溝，各歸息民，張良以為民志已定，則難動也，率兵追羽，終斃項氏。</font><font size=4px color="#009090"><font size=4px>〔事見十卷漢高帝四年。〕</font></font><font size=4px>豈必由文王之事乎﹖曰：當商、周之際，王侯世尊，</font><font size=4px color="#009090"><font size=4px>〔言世世居尊位也。〕</font></font><font size=4px>君臣久固，民習所專；</font><font size=4px color="#009090"><font size=4px>〔民習見君臣之分明，故專於戴上。〕</font></font><font size=4px>深根者難拔，據固者難遷。當此之時，雖漢祖安杖劍鞭馬而取天下乎！及秦罷侯置守之後，</font><font size=4px color="#009090"><font size=4px>〔謂罷列國諸侯分置三十六郡郡置守也。〕</font></font><font size=4px>民疲秦役，王下土崩，或歲易主，或月易公，鳥驚獸駭，莫知所從，於是豪強並爭，虎裂狼分，疾搏者獲多，遲後者見吞。今我與彼皆傳國易世矣，既非秦末鼎沸之時，車銪六國並據之勢，故可為文王，難為漢祖。夫民之疲勞，則騷擾之兆生，上慢下暴，則瓦解之形起。諺曰：『射幸收跌，不如番發。』</font><font size=4px color="#009090"><font size=4px>〔跌，差也，射數差而不中，不如審而後發也。書曰：若虞機張，往省括于度則釋。〕</font></font><font size=4px>是故智者不為小利移目，不為意似改步，</font><font size=4px color="#009090"><font size=4px>〔孔穎達曰：舉足謂之步。為，于偽翻。〕</font></font><font size=4px>時可而後動，數合而後舉，故湯、武之師不再戰而克，</font><font size=4px color="#009090"><font size=4px>〔湯伐桀，鳴條一戰，而革夏命；武王伐紂，一戎衣而天下大定。〕</font></font><font size=4px>誠重民勞而度時審也。</font><font size=4px color="#009090"><font size=4px>〔度，徒洛翻。〕</font></font><font size=4px>如遂極武黷征，征伐不欲數，數則黷。〕土崩勢生，不幸遇難，</font><font size=4px color="#009090"><font size=4px>〔難，乃旦翻。〕</font></font><font size=4px>雖有智者將不能謀之矣。」</font><font size=4px color="#009090"><font size=4px>〔姜維以數戰亡蜀，卒如譙周之言。〕</font></font><font size=4px>

 　　三年（戊寅、二五八）

 　　春，正月，文欽謂諸葛誕曰：「蔣班、焦彝謂我不能出而走，全端、全懌又率眾逆降，</font><font size=4px color="#009090"><font size=4px>〔逆，迎也。降，戶江翻。〕</font></font><font size=4px>此敵無備之時也，可以戰矣。」誕及唐咨等皆以為然，遂大為攻具，晝夜五六日攻南圍，欲決圍而山。圍上軍臨高發石車火箭，</font><font size=4px color="#009090"><font size=4px>〔石車，即砲車也。車，昌遮翻。〕</font></font><font size=4px>逆燒破其攻具，矢石雨下，死傷蔽地，血流盈塹，</font><font size=4px color="#009090"><font size=4px>〔塹，七豔翻。〕</font></font><font size=4px>復還城。城內食轉竭，出降者數萬口。欽欲盡出北方人省，食與吳人堅守，誕不聽，由是爭恨。欽素與誕有隙，徒以計合，事急愈相疑。</font><font size=4px color="#009090"><font size=4px>〔言誕、欽初以詭計苟合，事急愈相猜疑。〕</font></font><font size=4px>欽見誕計事，誕遂殺欽。欽子鴦、虎將兵在小城中，</font><font size=4px color="#009090"><font size=4px>〔鴦、虎，欽二子也；時壽春蓋別有小城。〕</font></font><font size=4px>聞欽死，勒兵赴之，眾不為用，遂單走踰城出，自歸於司馬昭。軍吏請誅之，昭曰：「欽之罪不容誅，其子固應就戮；然鴦、虎以窮歸命，且城未拔，殺之是堅其心也。」乃赦鴦，虎，使將數百騎巡城，呼曰：</font><font size=4px color="#009090"><font size=4px>〔呼，火故翻。〕</font></font><font size=4px>「文欽之子猶不見殺，其餘何懼！」又表鴦、虎皆為將軍，賜爵關內侯。城內皆喜，且日益饑困。司馬昭身自臨圍，見城上持弓者不發，曰：「可攻矣！」</font><font size=4px color="#009090"><font size=4px>〔知其眾無拒守之心也。〕</font></font><font size=4px>乃四面進軍，同時鼓譟登城。二月，乙酉，克之。誕窘急，單馬將其麾下突小城欲出，司馬胡奮部兵擊斬之，夷其三族。誕麾下數百人，皆拱手為列，不降，每斬一人，軛降之，</font><font size=4px color="#009090"><font size=4px>〔降，戶江翻，下同。〕</font></font><font size=4px>卒不變，以至於盡。</font><font size=4px color="#009090"><font size=4px>〔史言諸葛誕得人心，人蒙其恩而為之死。卒，子恤翻。〕</font></font><font size=4px>吳將于詮曰：</font><font size=4px color="#009090"><font size=4px>〔詮，且緣翻。〕</font></font><font size=4px>「大丈夫受命其主，以兵救人，既不能克，又束手於敵，吾弗取也。」乃免冑冒陳而死。</font><font size=4px color="#009090"><font size=4px>〔陳，讀曰陣。〕</font></font><font size=4px>唐咨、王祚等皆降。</font><font size=4px color="#009090"><font size=4px>〔唐咨本魏人降吳，見七十卷文帝黃初六年。〕</font></font><font size=4px>吳余萬眾，器仗出積。

 　　司馬昭初圍壽春，王基、石苞等皆欲急攻之，昭以為「壽春城固而眾多，攻之必力屈；若有外寇，表裏受敵，此危道也。今三叛相聚於孤城之中，</font><font size=4px color="#009090"><font size=4px>〔三叛，謂諸葛誕、文欽、唐咨也。〕</font></font><font size=4px>天其或者使同就戮，吾當以全策縻之。但堅守三面，若吳賊陸道而來，軍糧必少；吾以游兵輕騎絕其轉輸，可不戰而破也。吳賊破，欽等必成禽矣！」乃命諸軍按甲而守之，卒不煩攻而破。</font><font size=4px color="#009090"><font size=4px>〔卒，子恤翻。〕</font></font><font size=4px>議者又以為「淮南仍為叛道，</font><font size=4px color="#009090"><font size=4px>〔伋，相因也。〕</font></font><font size=4px>吳兵室家在江南，不可縱，宜悉坑之。」昭曰：「古之用兵，全國為上，戮其元而已。</font><font size=4px color="#009090"><font size=4px>〔言全其國之人民，止戮其君；所謂誅其君而弔其民也。〕</font></font><font size=4px>吳兵就得亡，還適可以示中國之大度耳。」一無所殺，分布三河近郡以安處之。</font><font size=4px color="#009090"><font size=4px>〔河南，都也；河東、河內皆近京師。處，昌呂翻。〕</font></font><font size=4px>拜唐咨安迼將軍，其餘裨將，咸假位號，眾皆悅服。其淮南將吏民為誕所脅略者，皆赦之。聽文鴦兄弟收斂父喪，給其車牛，致葬舊墓。</font><font size=4px color="#009090"><font size=4px>〔文欽，譙人也，舊墓在焉。斂，力贍翻。〕</font></font><font size=4px>

 　　昭遺王基書曰：</font><font size=4px color="#009090"><font size=4px>〔遺，于季翻。〕</font></font><font size=4px>「初議者云云，求移者甚眾，</font><font size=4px color="#009090"><font size=4px>〔謂前詔諸軍轉據北山。〕</font></font><font size=4px>時未臨履，亦謂宜然。</font><font size=4px color="#009090"><font size=4px>〔臨履，謂親臨其地而履行營壘處所也。〕</font></font><font size=4px>將軍 深算利害，獨秉固志，上違詔命，下拒眾議，終至制敵禽賊，雖古人所述，不是過也。」昭欲遣諸軍輕兵深入，招迎唐咨等子弟，因釁有滅吳之勢。王基諫曰：「昔諸葛恪乘東關之勝，竭江表之兵以圍新城，城既不拔而死者大半。</font><font size=4px color="#009090"><font size=4px>〔事見上卷邵陵厲公嘉平五年。〕</font></font><font size=4px>姜維因洮西之利，輕兵深入，糧餉不繼，軍覆上邽。</font><font size=4px color="#009090"><font size=4px>〔謂段谷之敗也。〕</font></font><font size=4px>夫大捷之後，上下輕敵，輕敵則慮難不深。</font><font size=4px color="#009090"><font size=4px>〔難，乃旦翻。〕</font></font><font size=4px>今賊新敗於外，又內患未弭，</font><font size=4px color="#009090"><font size=4px>〔謂孫綝君臣相猜。〕</font></font><font size=4px>是其脩備設慮之時也。且兵出踰年，人有歸志，今俘馘十萬，罪人斯得，</font><font size=4px color="#009090"><font size=4px>〔謂禽諸葛誕也。書曰：周公居東二年，則罪人斯得。〕</font></font><font size=4px>自歷代征伐，未有全兵獨克如令之盛者也。武皇帝克袁紹於官渡，自以所獲已多，不復追奔，</font><font size=4px color="#009090"><font size=4px>〔復，扶又翻。〕</font></font><font size=4px>懼挫威也。」</font><font size=4px color="#009090"><font size=4px>〔事見六十二卷漢獻帝建安五年。〕</font></font><font size=4px>昭及止。以基為征東將軍、都督揚州諸軍事，進封東武侯。

 　　習鑿齒曰：君子謂司馬大將軍於是役也，可謂能以德攻矣。</font><font size=4px color="#009090"><font size=4px>〔左傳：晉文公城濮之勝，君子謂晉於是役也能以德攻。〕</font></font><font size=4px>夫建業者異道，各有所尚而不能兼并也。故窮武之雄，斃於不仁；</font><font size=4px color="#009090"><font size=4px>〔如夫差、智伯是也。〕</font></font><font size=4px>存義之國，喪於懦退。</font><font size=4px color="#009090"><font size=4px>〔如宋襄公是也。喪，息浪翻。〕</font></font><font size=4px>今一征而禽三叛，大虜吳眾，席卷淮浦，俘馘十萬，</font><font size=4px color="#009090"><font size=4px>〔生虜為俘，截耳為馘。古者戰勝，馘所格之左耳而獻之。〕</font></font><font size=4px>可謂壯矣。而未及安坐，賞王基之功；種惠吳人，結異類之情；</font><font size=4px color="#009090"><font size=4px>〔書曰：皋陶邁種德。孔安國註曰：種，布也。夫種則有穫，種惠於吳人，使歸心中國，以成他日混一之功，如種藝之有秋也。〕</font></font><font size=4px>寵鴦葬欽，忘疇昔之隙；不咎誕眾，使揚土懷愧。功高而人樂其成，業廣而敵懷其德。</font><font size=4px color="#009090"><font size=4px>〔樂，音洛翻。〕</font></font><font size=4px>武昭既敷，文算又洽，推是道也，天下其孰能當之哉！</font><font size=4px color="#009090"><font size=4px>〔鑿齒，晉人，其辭蓋有溢美者。〕</font></font><font size=4px>

 　　司馬昭之克壽春，鍾會謀畫居多；昭親待日隆，委以腹心之任，時人比之子房。</font><font size=4px color="#009090"><font size=4px>〔比之張良也。〕</font></font><font size=4px>

 　　漢姜維聞諸葛誕死，復還成都，復拜大將軍。</font><font size=4px color="#009090"><font size=4px>〔維以段谷之敗，貶行大將軍事。〕</font></font><font size=4px>

 　　夏，五月，詔以司馬昭為相國，</font><font size=4px color="#009090"><font size=4px>〔漢書百官表曰：相國、丞相，皆秦官。又按蕭何傳，何自丞相拜相國；則相國尊於丞相。〕</font></font><font size=4px>封晉公，食邑八郡，</font><font size=4px color="#009090"><font size=4px>〔晉書帝紀曰：以并州之太原、上黨、西河樂平新興鷢門，司州之河東、平陽，凡八郡，封為晉公。〕</font></font><font size=4px>加九錫；昭前後九讓，乃止。

 　　秋，七月，吳主封故齊王奮為章安侯。</font><font size=4px color="#009090"><font size=4px>〔奮徙章安，見上卷邵陵厲公嘉平五年。〕</font></font><font size=4px>

 　　八月，以驃騎將軍王昶為司空。</font><font size=4px color="#009090"><font size=4px>〔昶，丑兩翻。〕</font></font><font size=4px>

 　　詔以關內侯王祥為三老，鄭小同為五更，帝率群臣詣太學，行養老乞言之禮。</font><font size=4px color="#009090"><font size=4px>〔記曰：凡養老，五帝憲，三王又乞言。五帝憲，養氣體而不乞言，有善則記之，以為惇史。三王亦憲，既養老而後乞言，亦微其禮，皆有惇史。鄭玄註曰：憲，法也；養之為法其德行，三王又從之求善言可施行也。惇史，惇厚者也。微其禮者，依違言之。更，工衡翻。〕</font></font><font size=4px>小同，玄欴孫也。</font><font size=4px color="#009090"><font size=4px>〔鄭玄別傳曰：玄有子為秈融吏，舉孝廉，融之被圍，往赴，為賊所害；有遣腹子，以丁卯日生，而玄以丁卯歲生，故名曰小同。〕</font></font><font size=4px>

 　　吳孫綝以吳主親覽政事，多難問，</font><font size=4px color="#009090"><font size=4px>〔難，乃旦翻。〕</font></font><font size=4px>甚懼；返自鑊里，遂稱疾不朝，</font><font size=4px color="#009090"><font size=4px>〔朝，直遙翻。〕</font></font><font size=4px>使弟威遠將軍據入倉龍門宿衛，</font><font size=4px color="#009090"><font size=4px>〔古倉、蒼字通用。〕</font></font><font size=4px>武衛將軍恩、偏將軍幹、長水校尉闓</font><font size=4px color="#009090"><font size=4px>〔闓，音開，又苦亥翻。〕</font></font><font size=4px>分屯諸營，欲似自固。吳主惡之，</font><font size=4px color="#009090"><font size=4px>〔惡，烏路翻。〕</font></font><font size=4px>乃推朱公主死意，</font><font size=4px color="#009090"><font size=4px>〔朱公主死見上卷正元二年。推，尋也，尋問公主所以見殺之意。〕</font></font><font size=4px>全公主懼曰：「我實不知，皆朱據二子熊、損所白。」是時熊為虎林督，損為外部督，</font><font size=4px color="#009090"><font size=4px>〔吳外部督建業外營兵。〕</font></font><font size=4px>吳主皆殺之。損妻，即孫峻妹也。綝諫，不從，由是益懼。

 　　吳主陰與全公主及將軍劉丞謀誅綝。全后公尚為太常、衛將軍，吳主謂尚子黃門侍郎紀曰：「孫綝專勢，輕小於孫。</font><font size=4px color="#009090"><font size=4px>〔謂輕視之以為幼小也。〕</font></font><font size=4px>孫前敕之使速上岸，為唐咨等作援，而留湖中不上岸一步；</font><font size=4px color="#009090"><font size=4px>〔上，時掌翻。〕</font></font><font size=4px>又委罪於朱異，擅殺功臣，不先表聞；築第橋南，</font><font size=4px color="#009090"><font size=4px>〔綝蓋築第於朱雀橋南。〕</font></font><font size=4px>不復朝見。此為自在，無所復畏，</font><font size=4px color="#009090"><font size=4px>〔自在，謂居處自如，不復知有君上。復，扶又翻。見，賢遍翻。〕</font></font><font size=4px>不可久忍，今規取之。</font><font size=4px color="#009090"><font size=4px>〔規，圖也。〕</font></font><font size=4px>卿父作中軍都督，</font><font size=4px color="#009090"><font size=4px>〔衛將軍督中軍。〕</font></font><font size=4px>使密嚴整士馬，孤當自出臨橋，率宿衛虎騎、左右無難一時圍之，</font><font size=4px color="#009090"><font size=4px>〔吳有左右無難督，督無難營兵。〕</font></font><font size=4px>作版詔敕綝所領皆解散，不得舉手。正爾，自當得之；</font><font size=4px color="#009090"><font size=4px>〔正爾，猶言如此也。〕</font></font><font size=4px>卿去，但當使密耳！卿宣詔卿父，勿令卿母知之；女人既不曉大事，且綝同堂姊，邂逅漏泄，誤孤非小也！」</font><font size=4px color="#009090"><font size=4px>〔解，戶廨翻。逅，戶茂翻。〕</font></font><font size=4px>紀承詔告尚。尚無迼慮，以語紀母，母使人密語綝。</font><font size=4px color="#009090"><font size=4px>〔語，牛倨翻。〕</font></font><font size=4px>

 　　九月，戊午綝夜以兵襲炯，執之，遣弟恩殺劉承於蒼龍門外，</font><font size=4px color="#009090"><font size=4px>〔劉承，即劉丞。〕</font></font><font size=4px>比明，遂圍宮。</font><font size=4px color="#009090"><font size=4px>〔比，必寐翻。〕</font></font><font size=4px>吳主大怒，上馬帶鞬執弓欲出，</font><font size=4px color="#009090"><font size=4px>〔鞬，居言翻。戢，弓矢器。〕</font></font><font size=4px>曰：「孤大皇帝適子，</font><font size=4px color="#009090"><font size=4px>〔適，讀曰嫡。〕</font></font><font size=4px>在位已五年，誰敢不從者！」侍中近臣及乳母共牽攀止之，不得出，嘆焿不食，</font><font size=4px color="#009090"><font size=4px>〔焿，陟駕翻。〕</font></font><font size=4px>罵全后曰：「爾父憒憒，</font><font size=4px color="#009090"><font size=4px>〔憒，烏外翻。類篇曰：悶也。〕</font></font><font size=4px>敗我大事！」</font><font size=4px color="#009090"><font size=4px>〔敗，補邁翻。〕</font></font><font size=4px>又遣呼紀，紀曰：「臣父奉詔不謹，負上，無面目復見。」</font><font size=4px color="#009090"><font size=4px>〔復，扶又翻，下同。〕</font></font><font size=4px>因自殺。綝使光祿動孟宗告太廟，廢吳主為會稽王。</font><font size=4px color="#009090"><font size=4px>〔吳主亮時年十六。會，丁外翻。〕</font></font><font size=4px>召群臣議曰：「少帝荒病昏亂，不可以處大位，承宗廟，</font><font size=4px color="#009090"><font size=4px>〔少，詩昭翻。處，昌呂翻，下同。〕</font></font><font size=4px>已告先帝廢之。諸君若有不同者，下異議。」皆震怖，</font><font size=4px color="#009090"><font size=4px>〔怖，普布翻。〕</font></font><font size=4px>曰：「唯將軍令！」綝遣中書郎李崇奪吳主璽綬，</font><font size=4px color="#009090"><font size=4px>〔璽，斯氏翻。綬，音受。〕</font></font><font size=4px>以吳主罪班告遠近。尚書桓彝大肯署名，綝怒，殺之。典軍施正勸綝迎立琅邪王休，綝從之。</font><font size=4px color="#009090"><font size=4px>〔吳制，中營置左右腆軍。〕</font></font><font size=4px>己未，綝使宗正楷與中書郎董朗，</font><font size=4px color="#009090"><font size=4px>〔楷以吳同姓為宗正。中書郎，即晉中書侍郎之職。〕</font></font><font size=4px>迎琅邪王於會稽。</font><font size=4px color="#009090"><font size=4px>〔吳建興元年，休徙丹陽，既又徙會稽。會，工外翻。〕</font></font><font size=4px>遣將軍孫耽送會稽王亮之國，亮時年十六。徙全尚於零陵，尋追殺之；遷全公主於豫章。

 　　冬，十月，戊午，琅邪王行至曲阿，</font><font size=4px color="#009090"><font size=4px>〔杜知曰：曲阿，今丹陽郡丹陽縣。〕</font></font><font size=4px>有老公遮王叩頭曰：「事久變生，天下喁喁。」</font><font size=4px color="#009090"><font size=4px>〔喁，魚容翻。師古曰：喁喁，眾口向上也，又相應和聲。〕</font></font><font size=4px>是日，進及布塞亭。孫綝以琅邪王未至，欲入居宮中，召百官會議，皆惶怖失色，徒唯唯而已。</font><font size=4px color="#009090"><font size=4px>〔唯，以水翻，諾也。〕</font></font><font size=4px>選曹郎虞汜曰：「明公為國伊、周，處將相之任，</font><font size=4px color="#009090"><font size=4px>〔汜，音祀。處，昌呂翻。〕</font></font><font size=4px>擅廢立之威，將上安宗廟，下它百姓，大小踴躍，自以仂、霍復見。今迎王未至而欲入宮，如是，群下搖蕩，眾聽疑惑，非所以永終忠孝，揚名後世也。」綝不懌而止。汜，翻之子也。

 　　綝命弟恩行丞相事，率僚以乘輿法駕迎琅邪王於永昌亭。</font><span class="h"><font size=4px>【章：甲十一行本「亭」下有「築宮，以武帳為便殿，設御坐。己卯，王至便殿，止東廂」二十字；乙十一行本同；張校同；退齋校同。】</font></font><font size=4px>孫恩奉上璽符，</font><font size=4px color="#009090"><font size=4px>〔乘，繩證翻。上，時掌翻。〕</font></font><font size=4px>王三讓，乃受。群臣以次奉引，</font><font size=4px color="#009090"><font size=4px>〔引，讀曰靷。〕</font></font><font size=4px>王就乘輿，百官陪位。綝以兵千人迎於半野，拜于道側；王下車答拜。即日，御正殿，大赦，改元永安。</font><font size=4px color="#009090"><font size=4px>〔吳主休，字子烈，吳主權第六子。〕</font></font><font size=4px>孫綝稱「草莽臣詣闕書，上印綬、節鉞，求避賢路」。</font><font size=4px color="#009090"><font size=4px>〔謂他有賢者進用，恐妨其路，求引身避之。〕</font></font><font size=4px>吳主引見慰諭，</font><font size=4px color="#009090"><font size=4px>〔見，賢遍翻。〕</font></font><font size=4px>下詔以綝為丞相、荊州牧，增邑五縣；</font><font size=4px color="#009090"><font size=4px>〔綝遷大將軍，封永寧侯，今休以援立之功，增其封邑。〕</font></font><font size=4px>以恩為御史大夫、衛將軍、中軍督，封縣侯。孫據、幹、闓皆拜將軍，封侯。又以長水校尉張布為輔義將軍，封永康侯。</font><font size=4px color="#009090"><font size=4px>〔初，休為王時，布為左右督，素見信愛，及即位，遂寵任之。為布擅吳主孫皓以亡國喪身張本。宋白曰：吳赤烏八年，分烏傷之上浦，立永康縣，屬東陽郡。〕</font></font><font size=4px>

 　　先是，丹陽太守李衡數以事侵琅邪王，</font><font size=4px color="#009090"><font size=4px>〔休徙丹陽，見七十五卷邵陵厲公嘉平四年。先，悉薦翻。數，所角翻，下同。〕</font></font><font size=4px>其妻習氏諫之，</font><font size=4px color="#009090"><font size=4px>〔習，姓。按風俗通：漢有外黃令習一。〕</font></font><font size=4px>衡大聽。琅邪王上書乞徙他郡，詔徙會稽。及琅邪王即位，李衡憂懼，謂妻曰：「不用卿言，以至於此。吾欲奔魏，何如﹖」妻曰：「不可。君本庶民耳，先帝相拔過重，既數作無禮，而復逆自猜嫌，</font><font size=4px color="#009090"><font size=4px>〔復，扶又翻。〕</font></font><font size=4px>逃叛求活，以此北歸，何面目見中國人乎！</font><span class="h"><font size=4px>【章：甲十一行本「乎」下有「衡曰：『計何所出　﹖』妻曰」八字；乙，十一行本同；張校同；退齋校同。】</font></font><font size=4px>琅邪王素好善慕名，</font><font size=4px color="#009090"><font size=4px>〔好，呼到翻。〕</font></font><font size=4px>方欲自顯於天下，終不以私嫌殺君明矣。可自囚詣獄，表列前失，顯求受罪。如此，乃當道見優僥，</font><font size=4px color="#009090"><font size=4px>〔逆，迎也，言將優加其官以饒益之。〕</font></font><font size=4px>非但直活而已。」衡從之。吳主詔曰：「丹陽太守李衡，以往事之嫌，自拘司敗。</font><font size=4px color="#009090"><font size=4px>〔左傳：楚箴尹克黃，自拘於司敗。司敗，即司寇也。〕</font></font><font size=4px>夫射鉤、斬袪，在君為君，</font><font size=4px color="#009090"><font size=4px>〔齊桓公與公子糾爭國，管史射桓公，中帶鉤。子糾死，桓公以管仲為相，遂霸諸侯。晉獻公使寺人披伐蒲，公子重耳踰垣而走，披斬其袪。及重耳反國，與披謀國事，發呂卻之謀，薦趙衰守原。為，于偽翻。〕</font></font><font size=4px>其遣衡還郡，勿令自疑。」又加威遠將軍，授以棨戟。</font><font size=4px color="#009090"><font size=4px>〔果如習氏所料。〕</font></font><font size=4px>

 　　己丑，吳主封故南陽王和子暼為烏程侯。</font><font size=4px color="#009090"><font size=4px>〔和死、暼全，見卷邵陵厲公嘉平五年。〕</font></font><font size=4px>

 　　群臣奏立皇后、太子，吳主曰：「朕以寡德，奉承洪業，麘事日淺，恩澤未敷，后妃之號，嗣子之位，非所急也。」有司固請，吳主不許。

 　　孫綝奉牛酒詣吳主，吳主不受，齎詣左將軍張布；酒酣，出怨言曰：「初廢少主時，多勸吾自為之者；吾以陛下賢明，故迎之。帝非我不立，今上禮見拒，是與凡臣無異，當復改圖耳。」</font><font size=4px color="#009090"><font size=4px>〔上，時掌翻。復，扶又翻。〕</font></font><font size=4px>布以告吳主，</font><font size=4px color="#009090"><font size=4px>〔綝以布為吳主所信倚，故詣之，酒酣失言，遂以賈禍。綝之凶愚，其赤族宜矣。〕</font></font><font size=4px>吳主銜之，恐其有變，數加賞賜。</font><font size=4px color="#009090"><font size=4px>〔數，所角翻。〕</font></font><font size=4px>戊戌，吳主詔曰：「大將軍掌中外諸軍事，事統煩多，其加衛將軍、御史大夫恩侍中，與大將軍分省諸事。」</font><font size=4px color="#009090"><font size=4px>〔分綝之權也。〕</font></font><font size=4px>或有告綝懷怨侮上，欲圖反者，吳主執以付綝，綝殺之，由是益懼，因孟宗求出屯武昌，吳主許之。綝盡敕所督中營精兵萬餘人，皆令裝載；</font><font size=4px color="#009090"><font size=4px>〔中營兵，即中軍也。吳人謂裝船為裝載。綝欲以此兵自隨，上武昌。載，才再翻。車船裝物皆曰載，詩云：載輸爾載。〕</font></font><font size=4px>又取武庫兵器，吳主咸令給與。綝求中書兩郎典知荊州諸軍事，主者奏中書不應外出，吳主特聽之。其所請求，一無違者。

 　　將軍魏邈說吳主曰：「綝居外，必有變。」</font><font size=4px color="#009090"><font size=4px>〔說，輸芮翻。〕</font></font><font size=4px>武衛士施朔又告綝謀反。</font><font size=4px color="#009090"><font size=4px>〔武衛士，武衛之士也。〕</font></font><font size=4px>吳主將討綝，密問輔義將軍張布，布曰：「左將軍丁奉，雖不能吏書，而計略過人，能斷大事。」</font><font size=4px color="#009090"><font size=4px>〔斷，丁亂翻。〕</font></font><font size=4px>吳主召奉告之，且問以計畫，奉曰：「丞相兄弟支黨甚盛，恐人心不同，不可卒制；</font><font size=4px color="#009090"><font size=4px>〔卒，讀曰猝。〕</font></font><font size=4px>可因臘會有陛兵誅之。」</font><font size=4px color="#009090"><font size=4px>〔陛兵，宿衛之兵夾殿陛者，所謂「階戟之士」。〕</font></font><font size=4px>吳主從之。

 　　十二月，丁卯，建業中謠言明會有變，</font><font size=4px color="#009090"><font size=4px>〔明會，明日臘會也。吳以土德王，用辰臘。〕</font></font><font size=4px>綝聞之，不悅。夜，大風，發屋揚沙，綝益懼。戊辰，臘會，綝稱疾不至；吳主強起之，</font><font size=4px color="#009090"><font size=4px>〔強，其兩翻。〕</font></font><font size=4px>使者十餘輩，綝不得已，將入，眾止焉。綝曰：「國家屢有命，不可辭。可豫整兵，令府內起火，因是可得速還。」遂入，尋而火起，</font><font size=4px color="#009090"><font size=4px>〔尋，繼時也。〕</font></font><font size=4px>綝求出，吳主曰：「外兵自多，不足煩丞相也。」綝起離席，</font><font size=4px color="#009090"><font size=4px>〔離，力智翻。〕</font></font><font size=4px>奉、布目左右縛之。綝叩頭曰：「願徙交州。」吳主曰：「卿何不徙滕胤、呂據於交州！」乎綝復曰：</font><font size=4px color="#009090"><font size=4px>〔復，扶又翻。〕</font></font><font size=4px>「願沒為官奴。」吳主日：「卿何不以胤、據為奴乎！」</font><font size=4px color="#009090"><font size=4px>〔胤、據死，見上甘露元年。〕</font></font><font size=4px>遂斬之。以綝首令其眾曰：「諸與綝同謀者，皆赦之。」放仗者五千人。孫闓乘船欲降北，追殺之。</font><font size=4px color="#009090"><font size=4px>〔闓，音開，又可亥翻。綝之諸弟據、恩、幹蓋已就誅，獨闓走，欲投北。降，戶工翻。〕</font></font><font size=4px>夷綝三族，發孫峻棺，取其印綬，斲其木而埋之。</font><font size=4px color="#009090"><font size=4px>〔古者棺椁厚薄皆有度，斲而薄之以示貶。〕</font></font><font size=4px>

 　　己巳，吳主以張布為中軍督。改葬諸葛恪、滕胤、呂據等，其罹恪等事遠徒</font><span class="h"><font size=4px>【章：甲十一行本「徒」作「徙」；乙十一行本同；張校同。】</font></font><font size=4px>者，一切召還。朝臣有乞為諸葛恪立碑者，</font><font size=4px color="#009090"><font size=4px>〔為，于偽翻。〕</font></font><font size=4px>吳主詔曰：「盛夏出軍，士卒傷損，無尺寸之功，不可能能；受託孤之任，死於豎子之手，不可謂智。」遂寢。</font><font size=4px color="#009090"><font size=4px>〔洛死見上卷嘉平五年。〕</font></font><font size=4px>

 　　初，漢昭烈留魏延鎮漢中，</font><font size=4px color="#009090"><font size=4px>〔事見六十八卷漢獻帝建安二十四　年。〕</font></font><font size=4px>皆實兵諸圍以禦外敵，敵若來攻，使不得入。及興勢之役，王平捍拒曹爽，</font><font size=4px color="#009090"><font size=4px>〔事見七十四卷邵陵厲公正始五年。〕</font></font><font size=4px>皆承此制。及姜維用事，建議以為「錯守諸圍，</font><font size=4px color="#009090"><font size=4px>〔錯，倉故翻。〕</font></font><font size=4px>適可禦敵，不獲大利。不若使敵至，諸圍皆斂兵聚榖，退就漢、樂二城，</font><font size=4px color="#009090"><font size=4px>〔諸葛亮築漢、樂二城，見七十一卷明帝太和三年。〕</font></font><font size=4px>聽敵入平，</font><font size=4px color="#009090"><font size=4px>〔謂縱敵使入平地也。〕</font></font><font size=4px>重關頭鎮守以捍之，令游軍旁出以伺其虛。敵攻關不克，野無散榖，千里運糧，自然疲乏；引退之日，然後諸城並出，與游軍并力搏之，此殄敵之術也。」於是漢主令督漢中胡濟卻住漢壽，監軍王含守樂城，</font><font size=4px color="#009090"><font size=4px>〔樂城，在沔陽東山上，周三十里，甚嶮固，諸葛亮所築。沔水逕其北，又北逕西樂城東，而北流注于漢。〕</font></font><font size=4px>護軍蔣斌守漢城。</font><font size=4px color="#009090"><font size=4px>〔姜維自棄險要以開狡焉啟疆之心，書此為亡蜀張本。斌，音彬。〕</font></font><font size=4px>

 　　四年（己卯、二五九）

 　　 春，正月，黃龍二見寧陵井中。</font><font size=4px color="#009090"><font size=4px>〔見，賢遍翻，下同。〕</font></font><font size=4px>先是，頓丘、冠軍、陽夏井中屢有龍見，</font><font size=4px color="#009090"><font size=4px>〔陳壽志曰：去年青龍仍見頓丘、冠軍、陽夏縣界井中。寧陵縣， 前漢屬陳留郡，後漢、魏屬梁國。頓丘縣，漢屬東郡，魏屬魏郡。冠軍縣，屬南陽郡。陽夏縣，漢屬陳國，魏屬梁國。先，悉薦翻。夏，音賈。〕</font></font><font size=4px>群臣以為吉祥，帝曰：「龍者，君德也。上不在天，下不在田，而數屈於井，</font><font size=4px color="#009090"><font size=4px>〔數，所角翻。〕</font></font><font size=4px>非嘉兆也。」作潛龍詩以自諷，司馬昭見而惡之。</font><font size=4px color="#009090"><font size=4px>〔帝有誅昭之志，不務養晦，而憤鬱之氣見於辭而不能自揜，蓋亦淺矣，此其所以死以於灌臣之手乎！惡，烏路翻。〕</font></font><font size=4px>

 　　夏，六月，京陵穆侯王昶卒。

 　　漢主封其子諶為北地王，</font><font size=4px color="#009090"><font size=4px>〔諶，時壬翻。〕</font></font><font size=4px>詣為新興王，虔為上黨王。尚書令陳祗以巧佞有寵於漢主，姜維雖位在祗上，而多率眾在外，希親朝政，權任不及祗。秋，八月，丙子，祗卒；漢主以僕射義陽董厥為尚書令，尚書諸葛瞻為僕射。

 　　冬，十一月，車騎將軍孫壹為婢所殺。</font><font size=4px color="#009090"><font size=4px>〔二年，孫壹來降。〕</font></font><font size=4px>

 　　是歲，以王基為征南將軍，都督荊州諸軍事。</font><font size=4px color="#009090"><font size=4px>〔據晉書文帝紀，時分荊州為一都督，基鎮新野，州泰鎮襄陽。〕</font></font><font size=4px>

 　　元皇帝上</font><font size=4px color="#009090"><font size=4px>〔諱奐，字景明，武帝之孫，燕王宇之子也。甘露二年，封安次縣常道鄉公。諡法：行義說民曰元。帝本名，璜即位，改名奐。〕</font></font><font size=4px>

 　　景元元年（庚辰、二六○）是年六月，方改元。〕

 　　春，正月，朔，日有食之。

 　　夏，四月，詔有司率遵前命，復進大將軍昭位相國，封晉公，加九錫。</font><font size=4px color="#009090"><font size=4px>〔遵前年之命也。復，扶又翻。〕</font></font><font size=4px>

 　　帝見威權日去，不勝其忿。</font><font size=4px color="#009090"><font size=4px>〔勝，音升。〕</font></font><font size=4px>五月，己丑，召侍中王沈、</font><font size=4px color="#009090"><font size=4px>〔沈，持林翻，下同。〕</font></font><font size=4px>尚書王經、散騎常侍王業，謂曰：「司馬昭之心，路人所知也。</font><font size=4px color="#009090"><font size=4px>〔言路人亦知其將篡。〕</font></font><font size=4px>矼不能坐受廢辱，今日當與卿自出討之。」</font><font size=4px color="#009090"><font size=4px>〔卿下當有等字。〕</font></font><font size=4px>王經曰：「昔魯昭公不忍季氏，敗走失國，為天下笑。</font><font size=4px color="#009090"><font size=4px>〔魯季氏世執魯國之政。至昭公時，伐之，不勝，公孫于齊，次于陽州，死于乾侯。事見左傳。〕</font></font><font size=4px>今權在其門，為日久矣，朝廷四方皆為之致死，</font><font size=4px color="#009090"><font size=4px>〔為，于偽翻。〕</font></font><font size=4px>不顧逆順之理，非一日也。且宿衛空闕，兵甲寡弱，陛下何所資用；而一旦如此，無乃欲除疾而更深之邪！禍殆不測，宜見重詳。」</font><font size=4px color="#009090"><font size=4px>〔重，直用翻。重，再也。詳審也。〕</font></font><font size=4px>帝乃出懷中黃素詔投地</font><font size=4px color="#009090"><font size=4px>〔說文曰：素，白緻繒也。此黃素詔者，蓋以白緻繒染為黃色以書詔。〕</font></font><font size=4px>曰：「行之決矣！正使死何懼，況不必死邪！」於是入白太后。沈、業奔走告昭，呼經欲與俱，經不從。</font><font size=4px color="#009090"><font size=4px>〔帝禮遇王沈，呼為文籍先生，而臨變乃爾，吁！考異曰：芯語曰：經因沈、業申意。今從晉諸公贊。〕</font></font><font size=4px>帝遂拔劍升輦，率殿中宿衛蒼頭官僮鼓譟而出。昭弟屯騎校尉軎遇帝於東止車門，左右呵之，軎眾奔走。軎，讀曰胄。〕中護軍賈充自外入，逆與帝戰於南闕下，帝自用劍。眾欲退，騎督成倅弟太子舍入濟問充曰：「事急矣，當云何﹖」充曰：「司馬公畜養汝等，</font><font size=4px color="#009090"><font size=4px>〔畜，許六翻。騎督，督騎兵。晉志太子舍入職比散騎、中書等侍郎。時未立太子，不應置東宮官屬；濟本昭之私人，授以是官耳。騎，奇寄翻。悴，七內翻。〕</font></font><font size=4px>正為今日。</font><font size=4px color="#009090"><font size=4px>〔為，于偽翻。〕</font></font><font size=4px>今日之事，無所問也！」濟即抽戈前刺帝，殞于車下。</font><font size=4px color="#009090"><font size=4px>〔時年二十。刺，七亦翻。〕</font></font><font size=4px>昭聞之，大驚，自投於地。太傅孚奔往，枕帝股而哭甚哀，</font><font size=4px color="#009090"><font size=4px>〔枕帝於股也。左傳：齊崔杼弒其君光，晏子枕尸股而哭之，三踊而出。枕，職任翻。〕</font></font><font size=4px>曰：「殺陛下者，臣之罪也！」

 　　昭入殿中，召群臣會議。尚書左僕射陳泰不至，昭使其舅尚書荀顗召之，泰曰：「世之論者以泰方於舅，</font><font size=4px color="#009090"><font size=4px>〔方，比也。〕</font></font><font size=4px>今舅不如泰也。」</font><font size=4px color="#009090"><font size=4px>〔言顗阿附司馬氏，而己忠於魏室。〕</font></font><font size=4px>子弟內外咸共逼之，乃入，見昭，悲慟，昭亦對之泣曰：「玄伯，</font><font size=4px color="#009090"><font size=4px>〔陳泰，字玄伯。〕</font></font><font size=4px>卿何以處我﹖」處，昌呂翻。〕泰曰：「獨有斬賈充，少可謝天下耳。」</font><font size=4px color="#009090"><font size=4px>〔少，詩　沼翻。考異曰：魏氏春秋曰：「帝之崩也，太傅司馬孚、尚書右僕射陳泰枕帝尸於股，號哭盡哀。大將軍入禁中，泰見之悲慟，大將軍亦對之泣，謂曰：『玄伯其如我何﹖』泰曰：『獨有斬賈充，少可以謝天下耳。』大將軍久之曰：『卿更思其他。』泰曰：「豈可使泰復發後言！』遂歐血薨。」裴松之以為違實。今從干寶晉紀。〕</font></font><font size=4px>昭久之曰：「卿更思其次。」泰曰：「泰言惟有進於此，</font><font size=4px color="#009090"><font size=4px>〔言當似弒君之罪罪昭。〕</font></font><font size=4px>不佑其次。」昭乃不復更言。</font><font size=4px color="#009090"><font size=4px>〔復，扶又翻。〕</font></font><font size=4px>顗，彧之子也。</font><font size=4px color="#009090"><font size=4px>〔彧，於六翻。〕</font></font><font size=4px>

 　　太后下令，罪狀為高貴鄉公，廢為庶人，葬以民禮。收王經及其家屬付廷尉。經謝其母，母顏色不變，笑而應曰：「人誰不死，正恐不得其所；以此并命，何恨之有！」</font><font size=4px color="#009090"><font size=4px>〔非此母不生此子。〕</font></font><font size=4px>及就誅，故吏向雄哭之，哀動一市。</font><font size=4px color="#009090"><font size=4px>〔向，姓也，音式亮翻。〕</font></font><font size=4px>王沈以，功封安平侯。庚寅，太傅孚等上言，請以王禮葬高貴鄉公，太后許之。

 　　使中護軍司馬炎迎燕王宇之子常道鄉公璜於鄴，</font><font size=4px color="#009090"><font size=4px>〔水經註曰：白祀溝水出廣陽縣之婁城東，東南逕常道城西，故鄉亭也，西去良鄉城四十里，魏少帝璜所封也。廣陽，故燕國。〕</font></font><font size=4px>以為明帝嗣。炎，昭之子也。

 　　辛卯，群公奏太后自今令書皆稱詔制。</font><font size=4px color="#009090"><font size=4px>〔群公，自上公、三公至諸從公也。〕</font></font><font size=4px>

 　　癸卯，司馬昭固讓相國、晉公、九錫之命，太后詔許之。

 　　戊申，昭上言：「成濟兄弟大逆不道，夷其族。」

 　　六月，癸丑，太后詔常道鄉公更名奐。</font><font size=4px color="#009090"><font size=4px>〔更，工衡翻。〕</font></font><font size=4px>甲寅，常道鄉公入洛陽，是日，即皇帝位，年十五，大赦，改元。

 　　丙辰，詔進司馬昭爵位九錫如前，昭固讓，乃止。

 　　癸亥，以尚書右僕射王觀為司空。

 　　吳都尉嚴密建議作浦里塘，</font><font size=4px color="#009090"><font size=4px>〔據范書方術傳：浦里塘在丹陽郡宛陵縣界。陳志濮陽興傳亦云：嚴密建丹陽湖田，作浦里塘。〕</font></font><font size=4px>群臣皆以為難；唯衛將軍陳留濮陽興以為可成，</font><font size=4px color="#009090"><font size=4px>〔濮陽，以邑為姓。陳留風俗傳，漢有長沙太守濮陽逸。吳主休居會稽時，興為太守，深與相結，及即位，遂與張布並見信用。〕</font></font><font size=4px>遂會諸軍民就作，功費不可勝數。</font><font size=4px color="#009090"><font size=4px>〔勝，音升。〕</font></font><font size=4px>士卒多死亡，民大愁怨。
 
 　　會稽郡謠言王亮當還為天子，而亮宮人告亮使巫禱祠，有惡言，有司以聞。吳主黜亮為侯官侯，遣之國；</font><font size=4px color="#009090"><font size=4px>〔晉志曰：建安郡，故秦閩中郡，漢高祖以封閩越王。及武帝滅之，徙其人，名為東冶，後漢改為候官都尉。吳置建安郡，以候官為縣屬焉。宋白曰：漢武帝元鼎六年，立都尉，居候官以禦兩，越所謂南北一候也。〕</font></font><font size=4px>亮自殺，衛送者皆伏罪。

 　　冬，十月，陽鄉肅侯王觀卒。</font><font size=4px color="#009090"><font size=4px>〔諡法：剛德克就曰肅。〕</font></font><font size=4px>

 　　十一月，詔尊燕王，待以殊禮。

 　　十二月，甲午，以司隸校尉王祥為司空。

 　　尚書王沈為豫州刺史。初到，教敕屬城及士民曰：「若有能陳長吏可否，</font><font size=4px color="#009090"><font size=4px>〔長，知兩翻。〕</font></font><font size=4px>說百姓所患者，給榖五百斛。若說刺史得失，朝政寬猛者，給榖千斛。」主簿陳廞、褚瀬廞，許今翻，瀬，力灼翻。〕入白曰：「教旨思聞苦言，示以勸賞。竊恐拘介之士或憚賞而不言，貪昧之人耐慕利而妄舉。苟不合宜，賞不虛行，則遠聽者未知當否之所在，</font><font size=4px color="#009090"><font size=4px>〔當，丁浪翻。〕</font></font><font size=4px>徒見言之不用，因謂設而不行。愚以為告下之事，可少須後。」</font><font size=4px color="#009090"><font size=4px>〔須，待也。〕</font></font><font size=4px>沈又教曰：「夫興益於上，受分於下，</font><font size=4px color="#009090"><font size=4px>〔興益，謂進言有益於上也。受分，謂受賞也。〕</font></font><font size=4px>斯乃君子之操，何不言之有！」褚瀬復白曰：</font><font size=4px color="#009090"><font size=4px>〔復，扶又翻。下同。〕</font></font><font size=4px>「堯、舜、周公所能致忠諫者，以其款誠之心著也。冰炭不言而冷熱之質自明者，以其有實也。若好忠直，</font><font size=4px color="#009090"><font size=4px>〔好呼到翻。〕</font></font><font size=4px>如冰炭之自然，則諤諤之言將不求而自至。若德不足以配唐、虞，</font><font size=4px color="#009090"><font size=4px>〔配，合也。〕</font></font><font size=4px>明不足以並周公，實不可以同冰炭，雖懸重賞，忠諫之言未可致也。」沈乃止。

 　　二年（辛巳、二六一）

 　　春，三月，襄陽太守胡烈</font><font size=4px color="#009090"><font size=4px>〔襄陽縣，漢屬南郡。沈約曰：魏武不荊州，分南郡編以北及南陽之山都立襄陽郡。〕</font></font><font size=4px>表言：「吳將鄧由、李光等十八屯同謀歸化，遣使送質任，</font><font size=4px color="#009090"><font size=4px>〔質，音致。〕</font></font><font size=4px>欲令郡兵臨江迎拔。」詔王基部分諸軍徑造沮水以迎之。</font><font size=4px color="#009090"><font size=4px>〔造，七到翻。應劭曰：沮水出漢中房陵東入江。師古曰：沮，千余翻。南郡臨沮縣沮水得名。水經註曰：自臨沮界東南過枝江縣，又東南入于江。〕</font></font><font size=4px>「若由等如期到者，便當因此震蕩江表。」基馳驛遺司馬昭書，</font><font size=4px color="#009090"><font size=4px>〔遺，于季翻，下同。〕</font></font><font size=4px>說「由等可疑之狀，且當清澄，</font><font size=4px color="#009090"><font size=4px>〔謂事之虛實未定，如水之混濁，莫測其淺深，且當澄以俟之；蓋亦當時常語也。〕</font></font><font size=4px>未宜便舉重兵深入應之。」又曰：「夷陵東西皆險涖，</font><font size=4px color="#009090"><font size=4px>〔涖，與狹同。〕</font></font><font size=4px>竹木叢蔚，卒有要害，弩馬于陳。</font><font size=4px color="#009090"><font size=4px>〔蔚，音尉，又紆勿翻。卒，讀曰猝。謂猝然敵人於要害之地設伏邀擊，弩馬不得陳其力也。〕</font></font><font size=4px>今者筋角濡弱，</font><font size=4px color="#009090"><font size=4px>〔考工記：弓人為弓，冬析幹，春液角，夏治筋，秋合三材。春液角，夏治筋，以陽煦而筋角濡滑也。冬析幹，和合三材，以陰凝而堅緻也。春夏之交，陽氣蒸潤，筋角濡弱，則弓弩之力不勁。〕</font></font><font size=4px>水潦方降，廢盛農之務，要難必之利，此事之危者也。</font><font size=4px color="#009090"><font size=4px>〔要，一道翻。〕</font></font><font size=4px>姜維之趣上邽，</font><font size=4px color="#009090"><font size=4px>〔趣，七喻翻。〕</font></font><font size=4px>文欽之據壽春，皆深入求利，以取覆沒，此近事之鑒戒也。嘉平已來，累有內難，</font><font size=4px color="#009090"><font size=4px>〔謂曹爽兄弟既死，累有廢立之事，毌丘儉、諸葛誕相繼而舉兵也。難，乃旦翻。〕</font></font><font size=4px>當今之宜，當務鎮安社稷，撫寧上下，力農務本，懷柔百姓，未宜動眾以求外利也。」昭累得基書，意狐疑，敕諸軍已上道者，且權停住所在，</font><font size=4px color="#009090"><font size=4px>〔今各就其所至之地而住軍也。〕</font></font><font size=4px>須候節度。</font><font size=4px color="#009090"><font size=4px>〔須，待也。〕</font></font><font size=4px>基復遺昭書曰：「昔漢祖納酈生之說，欲封六國，寤張良之謀而趣銷印。</font><font size=4px color="#009090"><font size=4px>〔事見十卷漢高帝三年。復，扶又翻；下同。趣，讀曰促。〕</font></font><font size=4px>基謀慮淺短，誠不及留侯，亦懼襄陽有食其之謬。」</font><font size=4px color="#009090"><font size=4px>〔食其，音異基。〕</font></font><font size=4px>昭於是罷兵，報基書曰：「凡處事者多曲相從順，鮮能確然共盡理實，</font><font size=4px color="#009090"><font size=4px>〔處，昌呂翻。鮮，息淺翻。〕</font></font><font size=4px>誠感忠愛，每見規示，輒依來旨，已罷軍嚴。」既而由等果不降。</font><font size=4px color="#009090"><font size=4px>〔降，戶江翻。〕</font></font><font size=4px>烈，奮之弟也。

 　　秋，八月，甲寅，復命司馬昭進爵位如前，不受。

 　　冬，十月，漢主以董厥為輔國大將軍，諸葛瞻為都護、衛將軍，共平尚書事，以侍中樊建為尚書令。時中常侍黃皓用事，厥、瞻皆不能矯正揉曲使直曰矯。〕士大夫多附之唯建不與皓往來。祕書令郤正久在內職，與皓比屋，</font><font size=4px color="#009090"><font size=4px>〔比，毗至翻，近也，並也，聯也；又簿必翻，相次也。〕</font></font><font size=4px>周旋三十餘年，澹然自守，以書自娛，既不為皓所愛，亦不為皓所憎，故管不過六百石，</font><font size=4px color="#009090"><font size=4px>〔祕書令，秩六百石。〕</font></font><font size=4px>而亦不罹其禍。漢主弟甘陵王永憎皓，皓譖之，使十年不得朝見。</font><font size=4px color="#009090"><font size=4px>〔朝，直遙翻。見賢遍翻。〕</font></font><font size=4px>

 　　吳主使五官中郎將薛珝聘于漢，</font><font size=4px color="#009090"><font size=4px>〔珝，況羽翻。〕</font></font><font size=4px>及還，吳主問漢政得失，對曰：「主闇而不知其，臣下容身以求免罪，入其朝不聞直言，經其野民皆菜色。臣聞燕雀處堂，子母相樂，以為至安也，突決棟焚，而燕雀怡然不知禍之將及，其是之謂乎！」</font><font size=4px color="#009090"><font size=4px>〔魏相子順引先人之言也。嗚呼！蜀之亡形成矣，薛珝見而知之。濮陽興、張布用事浦里塘之役，吳民愁怨，韋昭、盛沖以切直而不得居王所，珝亦知之否邪﹖知而不言，無亦容身而求免罪邪﹖處，昌呂翻。樂，音洛。〕</font></font><font size=4px>珝，綜之子也。</font><font size=4px color="#009090"><font size=4px>〔薛綜見七十二卷明帝青龍元年。〕</font></font><font size=4px>

 　　是歲，鮮卑索頭部大人拓跋力微始遣其子沙漠汗入貢，因留為質。</font><font size=4px color="#009090"><font size=4px>〔索，昔各翻。汗，音寒。質，音致。〕</font></font><font size=4px>力微之先，世居北荒，不交南夏。</font><font size=4px color="#009090"><font size=4px>〔魏收先出自黃帝，黃帝子曰昌意，昌意少子受封北國，有大鮮卑山，因以為號。黃帝以土德王，北人謂土為「托」，謂后為「拔」，故以為氏。或曰：自謂托天而生，拔地而長，故為托拔疧。蕭子顯曰：匈奴女名托跋，妻李陵，胡俗以母為姓，故為李陵之後而甚諱之，有言其是陵後者，輒見殺。夏，戶雅翻。〕</font></font><font size=4px>至可汗毛，始強大，</font><font size=4px color="#009090"><font size=4px>〔可汗，北方之尊稱，猶漢時之單于也。宋白曰：虜俗呼天為汗。可，讀如渴。汗，何干翻。〕</font></font><font size=4px>統國三十六，大姓九十九；後五世至可汗推寅，</font><font size=4px color="#009090"><font size=4px>〔魏書曰：漢桓帝時，鮮卑檀石槐分其地為東西三部，其大人曰置鞬落羅，曰律推演、宴荔游等，皆為大帥。推演，蓋即推寅也。按魏收魏書帝紀：毛死，貸立；貸死，觀立；觀死，樓立；樓死，越立；越死，推寅立。推寅，蓋俗云鑽研之義。〕</font></font><font size=4px>南遷大澤；又七世至可汗鄰，推寅死，利立；利死，俟立；俟死，肆立；肆死，機立；機死蓋立；蓋死，儈立；儈死，鄰立。〕使其兄弟七人及族人乙旃氏、車惃氏</font><font size=4px color="#009090"><font size=4px>〔車，昌遮翻。惃，胡昆翻，又公渾翻，又古本翻。〕</font></font><font size=4px>分統部眾為十族，</font><font size=4px color="#009090"><font size=4px>〔按魏書官氏志：毛統國有九十九姓，至鄰，七分國人，使諸兄弟各攝領之。乃分其民，以兄為紇骨氏，後改為胡氏；次兄為普氏，後改為周氏；次兄為拔拔氏，後改為長孫氏。弟為達奚氏，後改為奚氏；次弟為伊婁氏，後改為伊氏；次弟為丘敦氏，後改為丘氏；次弟為侯氏，後改亥氏。七族之興，自此始也。又命叔父之胤曰乙旃氏，後改為叔孫氏。又命疏族為車惃氏，後改為車氏。凡興托拔氏為十姓，百世不通婚。〕</font></font><font size=4px>鄰老，以位授其子詰汾，使南遷，遂居匈奴故地。詰卒，力微立，復徙居定襄之盛樂，</font><font size=4px color="#009090"><font size=4px>〔漢定襄郡有成樂縣，後漢屬雲中郡。建安二十年，併雲中、定襄、五原、朔方為新興郡止置一縣，以屬新興；而盛樂故縣棄之荒外，故力微得居之。後魏既盛，南都平城，置盛樂宮於其地，永熙中，又置盛樂郡。復，扶又翻。〕</font></font><font size=4px>部眾浸盛，諸部皆畏服之。</font><font size=4px color="#009090"><font size=4px>〔拓跋氏始見于此。鮮卑軻比能與魏為敵者也。軻比能死，北邊差安，而拓跋氏盛矣，為後魏張本。〕</font></font><font size=4px>
</font><!--/HTMLBUILERPART0--><font size=4px>