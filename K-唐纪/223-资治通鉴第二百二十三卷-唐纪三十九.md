<font size=4px>　　唐紀三十九</font><font size=4px color="#009090"><font size=4px>〔起昭陽單閼（癸卯）七月，盡旃蒙大荒落（乙巳）十月，凡二年有。〕</font></font><font size=4px>

 　　代宗睿文孝武皇帝上之下

 　　廣德元年（癸年、七六三）

 　　1秋，七月，壬寅，群臣上尊號曰寶應元聖文武孝皇帝。</font><font size=4px color="#009090"><font size=4px>〔以楚州所獻十三寶為上登極之符應也。上，時掌翻。〕</font></font><font size=4px>壬子，赦天下，改元。</font><font size=4px color="#009090"><font size=4px>〔方改元廣德。〕</font></font><font size=4px>諸將討史朝義者進官階、加爵邑有差。</font><font size=4px color="#009090"><font size=4px>〔將，即亮翻。〕</font></font><font size=4px>冊回紇可汗為頡咄登蜜施合俱錄英義建功毗伽可汗，可敦為娑 墨光親麗華毗伽可敦；</font><font size=4px color="#009090"><font size=4px>〔頡咄，華言社稷發用；登蜜施，華言到竟；合俱錄，華言婁羅；娑墨，華言得憐；毗伽，華言足意。紇，下沒翻。可，從刊入聲。汗，音 寒。頡，奚結翻。咄，當沒翻。伽，求迦翻。娑，蘇何翻。〕</font></font><font size=4px>左、右殺以下，皆加封賞。</font><font size=4px color="#009090"><font size=4px>〔左殺封雄朔王，右殺封寧朔王，胡祿都督封金河王，拔覽將軍封靜漢王， 諸都督十一人並封國公。〕</font></font><font size=4px>

 　　2戊辰，楊綰上貢舉條目：秀才問經義二十條，對策五道；國子監舉人，令博士薦於祭酒，祭酒試通者升之於省，如鄉貢法。</font><font size=4px color="#009090"><font size=4px>〔令，力丁翻。唐取士之科，由學館曰生徒，由州縣者曰鄉貢。凡明經、秀才、俊士、進士，明於理體為鄉里稱者，縣考試，州長重覆，送之尚書省。既至省，皆疏名列到、結款通保及所居，始由戶部集閱而關于禮部試之。今楊綰所上國子監舉人，略如鄉貢法。〕</font></font><font size=4px>明法，委刑部考試。</font><font size=4px color="#009090"><font size=4px>〔明法，律學也。〕</font></font><font size=4px>或以為明經、進士，行之已久，不可遽改。事雖不行，識者是之。

 　　3以仆固瑒为朔方行营节度使。

 　　4吐蕃入大震關，陷蘭、廓、河、鄯、洮、岷、秦、成、渭等州，盡取河西、隴右之地。</font><font size=4px color="#009090"><font size=4px>〔蘭、廓、秦、渭等州，即河西、隴右之地也，先已為吐蕃所陷，史因其入大震關而備言之。蘭州，漢金城郡，隋置蘭州，因皋蘭山為名。廓州，漢西平郡南界；前涼以其地為湟河郡，後魏置洮河郡；周建德五年，取河南地置廓州，取廓清之義為名。河州，漢枹罕縣，前涼張駿分置河州。鄯州，漢破羌允吾縣地，唐平薛舉，置鄯州。洮州，治漢洮陽城，周保定初置。岷州，秦臨洮縣地，後魏大統十年置岷州，以南有岷山名。秦州，治成紀顯親川，因魏、晉舊州名。成州，古西戎地，後千畝戎姜氏居之，又後為白馬氐國；漢為武都郡，晉為仇池郡，後魏改為南秦州，西魏改成州。渭州，治漢襄武縣，後魏置。〕</font></font><font size=4px>唐自武德以來，開拓邊境，地連西域，皆置都督、府、州、縣。開元中，置朔方、隴右、河西、安西、北庭諸節度使以統之，歲發山東丁壯為戍卒，繒帛為軍資，開屯田，供糗糧，</font><font size=4px color="#009090"><font size=4px>〔繒，慈陵翻。糗，去久翻。〕</font></font><font size=4px>設監牧，畜馬牛，軍城戍邏，萬里相望。</font><font size=4px color="#009090"><font size=4px>〔畜，吁玉翻。邏，郎佐翻。〕</font></font><font size=4px>及安祿山反，邊兵精銳者皆徵發入援，謂之行營，所留兵單弱，胡虜稍蠶食之；數年間，西北數十州相繼淪沒，自鳳翔以西，邠州以北，皆為左衽矣。</font><font size=4px color="#009090"><font size=4px>〔史言唐所以失河、隴。〕</font></font><font size=4px>

 　　5初，僕固懷恩受詔與回紇河汗相見於太原；河東節度使辛雲京以可汗乃懷恩伲，恐其合謀襲軍府，閉城自守，亦不犒師。</font><font size=4px color="#009090"><font size=4px>〔使，疏吏翻。犒，苦到翻。〕</font></font><font size=4px>及史朝義既 平，詔懷恩送可汗出塞，往來過太原，</font><font size=4px color="#009090"><font size=4px>〔朝，直遙翻。過，古禾翻，又古臥翻。〕</font></font><font size=4px>雲京亦閉城不與相聞。懷恩怒，具表其狀，不報。懷恩將朔方兵數萬屯汾州，使其 子御史大夫瑒將萬人屯榆次，裨將李光逸等屯祈</font><span class="h"><font size=4px>【祁】</font></font><font size=4px>縣，</font><font size=4px color="#009090"><font size=4px>〔將，即亮翻；下裨將同，又音如字。裨，彼迷翻。榆次、祈</font><font size=4px color="#009090"><font size=4px>〔祁〕</font></font><font size=4px>，皆漢古縣，屬太原。〕</font></font><font size=4px>李懷光 等屯晉州，張維嶽等屯沁州。</font><font size=4px color="#009090"><font size=4px>〔沁，七浸翻。考異曰：邠志作「張如岳」，今從實錄、唐曆。〕</font></font><font size=4px>懷光，本勃海靺鞨也，</font><font size=4px color="#009090"><font size=4px>〔靺鞨，音末曷。〕</font></font><font size=4px>姓茹，</font><font size=4px color="#009090"><font size=4px>〔茹，音如。〕</font></font><font size=4px>為朔方將，以功賜姓。中使駱奉仙至太原，雲京厚結之，為言懷恩與回紇連謀，反狀已露。</font><font size=4px color="#009090"><font size=4px>〔使，疏吏翻。為，于偽翻。〕</font></font><font size=4px>奉仙還，過懷恩，懷恩與飲於母前，母數讓奉仙曰：</font><font size=4px color="#009090"><font size=4px>〔還，音旋，又音如字。數，所角翻。〕</font></font><font size=4px>「汝與吾兒約為兄弟，今又親雲京，何兩面也！」</font><font size=4px color="#009090"><font size=4px>〔唐人謂反覆者為兩面。貞元以後，劍南西山白狗等羌內附，賜牛糧，治生業，差賜官祿，皆得世襲；然陰附吐蕃，世謂之兩面羌。此其證也。〕</font></font><font size=4px>酒酣，懷恩起舞，奉仙贈以纏頭綵。</font><font size=4px color="#009090"><font size=4px>〔唐人宴集，酒酣為人舞，當此禮者以綵物為贈，謂之纏頭。倡伎當筵舞者亦有纏頭喝賜，杜甫詩所謂「舞罷錦纏頭」者也。酣，戶廿翻。〕</font></font><font size=4px>懷恩欲酬之，曰：「來日端午，當更樂飲一日。」</font><font size=4px color="#009090"><font size=4px>〔樂，音洛。〕</font></font><font size=4px>奉仙固請行，懷恩匿其馬，奉仙謂左右曰：「朝來責我，又匿我馬，將我殺也。」夜，踰垣而走；懷恩驚，遽以其馬追還之。八月，癸未，奉仙至長安，奏懷恩謀反；</font><font size=4px color="#009090"><font size=4px>〔考異曰：實錄：「癸未，懷恩旋師，次于汾州，逗遛不進。監軍使駱奉仙以聞。上以功高不之罪，優詔慰勞之。」又曰：「懷恩頓軍汾上，監軍使駱奉仙因公宴，言有所指，懷恩已萌二心，肆口酬對，奉仙不告而出，乘傳上聞。上以功高容之，叱奉仙出，待懷恩如舊。懷恩憚奉仙，益不自安。」邠志曰：「寶應二年，河朔既平，詔太原節度辛雲京及僕固懷恩各以其軍送回紇還蕃。既出晉關，辛公率其輕兵先入太原。懷恩怒其不告，曰：『辛君有虞於我也。』回紇至，辛公館于城外，致牛酒以犒之。懷恩欲因回紇規其城壁，陰導回紇請觀佛寺，辛公許之。既入城，見羅兵於諸街，蕃人大驚，辟易而去。」今從舊懷恩傳。〕</font></font><font size=4px>懷恩亦具奏其狀，請誅雲京、奉仙；上兩無所問，優詔和解之。

 　　懷恩自以兵興以來，</font><font size=4px color="#009090"><font size=4px>〔謂自祿山反朔方，起兵討之，以至平賊時也。〕</font></font><font size=4px>所在力戰，一門死王事者四十六人，女嫁絕域，</font><font size=4px color="#009090"><font size=4px>〔謂嫁回紇可汗也。〕</font></font><font size=4px>說諭回紇，</font><font size=4px color="#009090"><font size=4px>〔說，式芮翻。紇，下沒翻。〕</font></font><font size=4px>再收兩京，平定河南、北，功無與比，而為人搆陷，憤怨殊深，上書自訟，以為：「臣昨奉詔送可汗歸國，傾竭家貲，俾之上道。行至山北，</font><font size=4px color="#009090"><font size=4px>〔上，時兩翻。可，從刊入聲。汗，音寒。懷恩屯汾州，謂太原之地為山北。〕</font></font><font size=4px>雲京、奉仙閉城不出祗迎，仍令潛行竊盜。回紇怨怒，亟欲縱兵，臣力為彌縫，方得出塞。雲京、奉仙恐臣先有奏論，遂復妄稱設備，</font><font size=4px color="#009090"><font size=4px>〔令，力丁翻。為，于偽翻。復，扶又翻；下同。〕</font></font><font size=4px>與李抱玉共相組織。臣靜而思之，其罪有六：昔同羅叛亂，臣為先帝掃清河曲，一也；臣男玢為同羅所虜，得間亡歸，臣斬之以令眾士，二也；</font><font size=4px color="#009090"><font size=4px>〔二事並見二百十八卷肅宗至德元載。玢，悲巾翻。間，古莧翻。〕</font></font><font size=4px>臣有二女，遠嫁外夷，為國和親，蕩平寇敵，三也；臣與男瑒不顧死亡，為國效命，四也；河北新附，節度使</font><font size=4px color="#009090"><font size=4px>〔謂田承嗣、李寶臣、李懷仙等。〕</font></font><font size=4px>皆握強兵，臣撫綏以安反側，五也；臣說諭回紇，使赴急難，天下既平，送之歸國，六也。</font><font size=4px color="#009090"><font size=4px>〔說，式芮翻。難，乃旦翻。〕</font></font><font size=4px>臣既負六罪，誠合萬誅，惟當吞恨九泉，銜冤千古，復何訴哉！臣受恩深重，鳳夜思奉天顏，</font><font size=4px color="#009090"><font size=4px>〔言欲入朝也。〕</font></font><font size=4px>但以來瑱受誅，</font><font size=4px color="#009090"><font size=4px>〔瑱，他甸翻。事件上卷正月。〕</font></font><font size=4px>朝廷不示其罪，諸道節度，誰不疑懼！近聞詔追數人，</font><font size=4px color="#009090"><font size=4px>〔唐人率謂召為追，觀考異所引諸家雜史可見。〕</font></font><font size=4px>盡皆不至，實畏中官讒口，虛受陛下諸夷；豈惟群臣不忠，正為回邪在側。</font><font size=4px color="#009090"><font size=4px>〔當時君臣情事，誠如懷恩之言。〕</font></font><font size=4px>且臣前後所奏駱奉仙，詞情非不摭實，</font><font size=4px color="#009090"><font size=4px>〔摭，之石翻。〕</font></font><font size=4px>陛下竟無處</font><font size=4px color="#009090"><font size=4px>〔昌呂翻。〕</font></font><font size=4px>置，寵任彌深；皆由同類比周，</font><font size=4px color="#009090"><font size=4px>〔比，毗至翻。〕</font></font><font size=4px>蒙蔽聖聽。竊聞四方遣人奏事，陛下皆云與驃騎議之，</font><font size=4px color="#009090"><font size=4px>〔驃騎，謂程元振也。驃，匹妙翻。騎，奇寄翻。〕</font></font><font size=4px>曾不委宰相可否，或稽留數月不還，遠近益加疑阻。</font><font size=4px color="#009090"><font size=4px>〔代宗省懷恩書至此，豈不為之動邪！曾，才登翻。〕</font></font><font size=4px>如臣朔方將士，功效最高，高先帝中興主人，乃陛下蒙塵故吏，曾不別加優獎，反信讒嫉之詞。子儀先已被猜，臣今又遭詆毀，</font><font size=4px color="#009090"><font size=4px>〔將，即亮翻。被，皮義翻。〕</font></font><font size=4px>弓藏鳥盡，信匪虛言。</font><font size=4px color="#009090"><font size=4px>〔古語云：「高鳥盡，良弓藏；狡兔死，走狗烹；敵國破，謀臣亡。」言以今事準之，非虛言也。〕</font></font><font size=4px>陛下信其矯誣，</font><font size=4px color="#009090"><font size=4px>〔矯，託也。託言謀反以厚誣。〕</font></font><font size=4px>何殊指鹿為馬！</font><font size=4px color="#009090"><font size=4px>〔引趙高事以況諸閹。〕</font></font><font size=4px>儻不納愚懇，且貴因循，臣實不敢保家，陛下豈能安國！</font><font size=4px color="#009090"><font size=4px>〔懷恩心跡，於此可見。〕</font></font><font size=4px>忠言利行，</font><font size=4px color="#009090"><font size=4px>〔忠言逆耳利於行，古語也。〕</font></font><font size=4px>惟陛下圖之。臣欲公然入朝，</font><font size=4px color="#009090"><font size=4px>〔朝，直遙翻；下同。〕</font></font><font size=4px>恐將士留沮。今託巡晉、絳，於彼遷延，乞陛下特遣一介至絳州問臣，臣即與之同發。」

 　　九月，壬戌，上遣裴遵慶詣懷恩諭旨，且察其去就。懷恩見遵慶，抱其足號泣訴冤。</font><font size=4px color="#009090"><font size=4px>〔號，戶刀翻。〕</font></font><font size=4px>遵慶為言聖恩優厚，諷令入朝。懷恩許諾。副將范志誠以為不可，曰：「公信其甘言，入則為來瑱，不復還矣！」明日，懷恩見遵慶，以懼死為辭，請令一子入朝，志誠又以為不可，遵慶乃還。</font><font size=4px color="#009090"><font size=4px>〔還，音旋，又如字；下同。〕</font></font><font size=4px>御史大夫王翊使回紇還，懷恩先與可汗往來，恐翊洩其事，遂留之。

 　　6吐蕃之入寇也，邊將告急，程元振皆不以聞。冬，十月，吐蕃寇涇州，刺史高暉以城降之，遂為之鄉導，</font><font size=4px color="#009090"><font size=4px>〔降，戶江翻。鄉，讀曰嚮。考異曰：汾陽家傳：「八月，吐蕃次涇、寧州，遣感激軍使高暉禦之，戰敗，執暉。九月，至便橋。」實錄：「十月庚午，吐蕃寇沍州，辛未，犯奉天、武功。」按今沍州東去邠州三程，邠州南去奉天二程，不應庚午寇邠州，辛未已至奉天。蓋史官據奏到日書之耳。段公家傳：「九月二十日，吐蕃寇涇原，節度使高暉降之。十一月一曰，陷邠州，節度使張蘊琦棄城遁。」舊本紀：「九月己丑，吐蕃寇涇州，刺史高暉以城降，因為吐蕃鄉導。十月辛未，犯京畿。」新本紀：「九月乙丑，涇州刺史高暉叛附于吐蕃，十月庚午，吐蕃陷邠州，辛未，寇奉天、武功。」今月從實錄而不取其日。〕</font></font><font size=4px>引吐蕃深入；過邠州，上始聞之。辛未，寇奉天、武功，京師震駭。詔以雍王适為關內元帥，郭子儀為副元帥，出鎮咸陽以禦之。

 　　子儀閒廢日久，</font><font size=4px color="#009090"><font size=4px>〔寶應元年八月， 郭子儀自河東入朝，遂留京師。〕</font></font><font size=4px>部曲離散，至是召募，得二十騎而行，至咸陽，吐蕃帥吐谷渾、党項、氐、羌二十餘萬眾，彌漫數十里，已自司竹園渡渭，</font><font size=4px color="#009090"><font size=4px>〔鳳翔 府盩厔縣有司竹園，漢書王莽傳所謂霍鴻負倚芒竹，即此地也。蘇軾曰：盩厔有官竹園，臨水，數十里不絕，所謂司竹也。〕</font></font><font size=4px>循山而東。子儀使判官中書舍人王延昌 入奏，請益兵，程元振遏之，竟不召見。</font><font size=4px color="#009090"><font size=4px>〔見，賢遍翻。〕</font></font><font size=4px>癸酉，渭北行營兵馬使呂月將將精卒二千破吐蕃於盩厔之西。</font><font size=4px color="#009090"><font size=4px>〔將、將：上如字；下即亮翻。〕</font></font><font size=4px>乙亥，吐蕃寇盩厔，月將復與力戰，兵盡，為虜所擒。</font><font size=4px color="#009090"><font size=4px>〔復，扶又翻。〕</font></font><font size=4px>

 　　上方治兵，</font><font size=4px color="#009090"><font size=4px>〔治，直之翻。〕</font></font><font size=4px>而吐蕃已度便橋，倉猝不知所為，丙子，出幸陝州，</font><font size=4px color="#009090"><font size=4px>〔陝，失冉翻。〕</font></font><font size=4px>官吏藏竄，六軍逃散。郭子儀聞之，遽自咸陽歸長安，比至，</font><font size=4px color="#009090"><font size=4px>〔比，必利翻，及也。〕</font></font><font size=4px>車駕已去。上纔出苑門，渡滻水，</font><font size=4px color="#009090"><font size=4px>〔按唐禁苑，包大明宮之北，東距滻水。考雍錄、長安志諸書，禁苑東面出滻水，無其門，蓋出光泰門耳。〕</font></font><font size=4px>謝生將玉獻忠擁四百騎叛還長安，</font><font size=4px color="#009090"><font size=4px>〔將，即亮翻。騎，奇寄翻。〕</font></font><font size=4px>脅豐王珙等十王西迎吐蕃。</font><font size=4px color="#009090"><font size=4px>〔珙，玄宗子，音居勇翻。〕</font></font><font size=4px>遇子儀於開遠門內，</font><font size=4px color="#009090"><font size=4px>〔開遠門，長安城西面北頭第一門。〕</font></font><font size=4px>子儀叱之，獻忠下馬，謂子儀曰：「今主上東遷，社稷無主，令公身為元帥，</font><font size=4px color="#009090"><font size=4px>〔郭子儀為中書令，故稱為令公。〕</font></font><font size=4px>廢立在一言耳。」子儀未應。珙越次言曰：「公何不言！」子儀責讓之，以兵援送行在。丁丑，車駕至華州，官吏奔散，無復供擬，</font><font size=4px color="#009090"><font size=4px>〔復，扶又翻。〕</font></font><font size=4px>扈從將士不免凍餒。會觀軍容使魚朝恩將神策軍自陝來迎，上乃幸朝恩營。</font><font size=4px color="#009090"><font size=4px>〔從，才用翻。將，即亮翻。使，疏吏翻。朝，直遙翻。恩將，音同上。陝，失冉翻。〕</font></font><font size=4px>豐王珙見上於潼關，上不之責，退至幕中，有不遜語；群臣奏議誅之，乃賜死。

 　　戊寅，吐蕃入長安，高暉與吐蕃大將馬重英等立故邠王守禮之孫承</font><span class="h"><font size=4px>【章：十二行本「承」上有「廣武王」三字；乙十一行本同。】</font></font><font size=4px>宏為帝，</font><font size=4px color="#009090"><font size=4px>〔珙，居重翻。吐，從暾入聲。重，直龍翻。邠，悲頻翻。邠王守禮，章懷太子之子。〕</font></font><font size=4px>改元，置百官，以前翰林學士于可封等為相。吐蕃剽掠府庫市里，焚閭舍，長安中蕭然一空。</font><font size=4px color="#009090"><font size=4px>〔相，息亮翻。剽，匹妙翻；下同。〕</font></font><font size=4px>苗晉卿病臥家，遣人輿入，迫脅之，晉卿閉口不言，虜不敢殺。於是六軍散者所在剽掠，士民避亂，皆入山谷。

 　　辛巳，上至，陝百官稍有至者。郭子儀引三十騎自御宿川循山而東，</font><font size=4px color="#009090"><font size=4px>〔騎，奇計翻。三輔黃圖曰：御宿川在長安城南。漢武帝為離宮別館，禁禦人不得往來游觀。上宿其中，故曰禦宿。程大昌曰：御宿川即樊川，在萬年縣南二十五里。〕</font></font><font size=4px>謂王延昌曰：「六軍將士逃潰者多在商州，今速往收之， </font><font size=4px color="#009090"><font size=4px>〔商州，治上洛縣，至京師二百八十一里。〕</font></font><font size=4px>并發武關防兵，數日間，北出藍田以向長安，吐蕃必遁。」過藍田，遇元帥都虞候臧希讓、鳳翔節度使高昇，得兵近千 人。</font><font size=4px color="#009090"><font size=4px>〔武關，在商州西北，雍州藍田縣南。吐，從暾入聲。過，古禾翻，又古臥翻。使，疏吏翻。近其靳翻。〕</font></font><font size=4px>子儀與延昌謀曰：「潰兵至商州，官吏必逃匿而人 亂。」使延昌自直徑入商州撫諭入。諸將方縱兵暴掠，聞子儀至，皆大喜聽命。</font><font size=4px color="#009090"><font size=4px>〔將，即亮翻。〕</font></font><font size=4px>子儀恐吐蕃逼乘輿，留軍七盤，</font><font size=4px color="#009090"><font size=4px>〔杜佑曰：七盤，即王莽所謂「繞 霤之固南當荊楚」者也。繞霤者，言四面塞阨屈曲，水回繞而霤，今謂之七盤、十二侢。乘，承正翻。吐，從暾入聲。〕</font></font><font size=4px>三日乃行，比至商州，</font><font size=4px color="#009090"><font size=4px>〔比，必利翻。〕</font></font><font size=4px>行收兵，并武關防兵合四千人，軍勢稍振。子儀乃泣諭將士以共雪國恥，取長安，皆感激受約束。子儀請太子賓客第五琦為糧料使，給軍食。</font><font size=4px color="#009090"><font size=4px>〔將，即亮翻。糧料使，主給行營軍食。我宋朝隨軍轉運使即其任。〕</font></font><font size=4px>上賜子儀詔，恐吐蕃東出潼關，徵子儀詣行在。子儀表稱：「臣不收京城無以見陛下，若出兵藍田，虜必不敢東向。」上許之。鄜延</font><span class="h"><font size=4px>【章：十二行本「延」作「坊」；乙十一行本同。】</font></font><font size=4px>節度判官段秀實說節度使白孝德引兵赴難，</font><font size=4px color="#009090"><font size=4px>〔上元元年，置渭北、弋弔坊節度使，領鄜、坊、丹、延四州，治坊州。吐，從暾入聲。潼，音同。說，式芮翻。，難乃旦翻。〕</font></font><font size=4px>孝德即日大舉，南趣京畿，</font><font size=4px color="#009090"><font size=4px>〔李嗣業自西域赴難於至德之初，白孝德自鄜坊赴廣德之難，皆段秀實發之，其忠義蓋天性也。〕</font></font><font size=4px>與蒲、陝、商、華合勢進擊。</font><font size=4px color="#009090"><font size=4px>〔陝，失冉翻。華，戶化翻。〕</font></font><font size=4px>

 　　吐蕃既立廣武王承宏，欲掠城中士、女、百工，整眾歸國。子儀使左羽林大將軍長孫全緒將二百騎出藍田觀虜勢，令第五琦攝京兆尹，與之偕行，又令寶應軍使張知節將兵繼之。 </font><font size=4px color="#009090"><font size=4px>〔長，知兩翻。將，即亮翻，又音如字。騎，奇計翻。令，力丁翻。琦，音奇。上以射生軍入禁中清難，賜名寶應功臣，故射生軍亦號寶應軍。〕</font></font><font size=4px>全緒至韓公堆，晝 則擊鼓張旗幟，夜則多然火，以疑吐蕃。前光祿卿殷仲卿聚眾近千人，保藍田，與全緒相表裏，帥二百餘騎直渡滻水。</font><font size=4px color="#009090"><font size=4px>〔近，其靳翻。帥，讀曰率。滻，音產。〕</font></font><font size=4px>吐 蕃懼，百姓又紿之曰：「郭令公自商州將大軍不知其數至矣！」</font><font size=4px color="#009090"><font size=4px>〔紿，湯亥翻。將，即亮翻，又音如字。〕</font></font><font size=4px>虜以為然， 稍稍引軍去。全緒又使射生將王甫入城陰結少年數百，夜擊鼓大呼於朱雀街，</font><font size=4px color="#009090"><font size=4px>〔將，即亮翻。少，始照翻。呼，火故翻。唐太極宮正南出朱雀門，自朱雀門南出至明 德門，皆名朱雀街。〕</font></font><font size=4px>吐蕃惶駭，庚寅，悉眾遁去。</font><font size=4px color="#009090"><font size=4px>〔考異曰：舊吐蕃傳曰：「子儀帥部曲數百人及其妻子僕從南入牛心谷，駝馬車牛數百兩。子儀遲留，未知所 適。行軍判官中書舍人王延昌、監察御史李萼謂子儀曰：：『令公身為元帥，主上蒙塵于外，今吐蕃之勢日逼，豈可懷安于谷中，何不南趨商州，漸赴行在！』子儀遽從之。延昌曰：『吐蕃知令公南行，必分兵來逼，若當大路，事即危矣。不如取玉山路而去，出其不意。』子儀又從之。子儀之隊 千餘人，山谷束隘，連延百餘里，人不得馳。延昌與萼恐狹徑被追，前後不相救，至倒迴口，遂與子儀別行，踰絕澗，登七盤，趨于商州。先是，六軍將張知節與秏 下數百人自京城奔于商州，大掠避難朝官、士庶及居人資財、鞍馬，已有日矣。延昌與萼既至，說知節曰：『將軍身掌禁兵，軍敗而不赴行在，又恣其下虜掠，何所 歸乎！今郭令公，元帥也，已欲至洛南，將軍若整頓士卒，諭以禍福，請令公來撫之，圖收長　；此則將軍非常之功也。』知節大悅。其時諸軍將臧希讓、高昇、彭體盈、李惟詵等數人，各有部曲家兵數十騎，相次而至，又從其計，皆相率為軍，約不侵暴。延昌留于軍中主約，萼以數騎往迎子儀，去洛南十餘里，及之，遂與子儀回至商州。諸將大喜，皆遵其約束。吐蕃將入京師也，前光祿卿殷仲卿逃難而出，至藍田，糾合敗兵及諸驍勇願從者百餘人，南保藍田以拒吐蕃，其眾漸振，至于千人。子儀既至商州，募人往探賊勢，羽林將軍長孫全緒請行。全緒至韓公堆，仲卿得官軍，其勢益壯，遂相為表裏。仲卿帥二百餘騎遊弈，直渡滻水。吐蕃懼，問百姓，百姓皆紿之曰：『郭令公大軍不知其數。』賊以為然，遂抽軍而還。」汾陽家傳曰：「公以三十騎循御宿川，略山而東。公西望國門，涕不自勝，謂延昌曰：『為舍人計，何以復國﹖』延昌歔欷不能對。公謂曰：『料諸將散卒必逃商於，若速行收合散卒，兼武關兵，數日之內，卻出藍田，設疑兵，為獏，屯於韓公堆，吐蕃必懼我而退，乃相與速驅之。』過藍田，公與延昌議曰：『散兵至商州，必官吏不守，則兵亂而人潰。』使延昌間道中宿至商州，果如所議。延昌以公之言巡撫之，亂乃止，潰乃復。」從今之。〕</font></font><font size=4px>高暉聞之，帥麾下三百餘騎東走，至潼關，守將李日城擒而殺之。</font><font size=4px color="#009090"><font size=4px>〔帥，讀曰率。將，即亮翻；下同。考異曰：新魚朝恩傳曰：「朝恩遣劉德信討斬之。」今從實錄。〕</font></font><font size=4px>

 　　壬辰，詔以元載判元帥行軍司馬，以第五琦為京兆尹。癸巳，以郭子儀為西京留守。甲午，子儀發商州。己亥，以魚朝恩部將皇甫溫為陝州刺史，周智光為華州刺史。</font><font size=4px color="#009090"><font size=4px>〔為周智光以華州跋扈張本。〕</font></font><font size=4px>

 　　7驃騎大將軍、判元帥行軍司馬程元振專權自恣，人畏之甚於李輔國。諸將有大功者，元振皆忌疾欲害之。吐蕃入寇，元振不以時奏，致上狼狽出幸。上發詔徵諸道兵，李光弼等皆忌元振居中，莫有至者，中外咸切齒而莫敢發言。太常博士柳伉上疏，</font><font size=4px color="#009090"><font size=4px>〔伉，苦浪翻。〕</font></font><font size=4px>以為：「犬戎犯關度隴，不血刃而入京師，劫宮闈，焚陵寢，武士無一人力戰者，此將帥叛陛下也。陛下疏元功，委近習，</font><font size=4px color="#009090"><font size=4px>〔疏，與捤同。〕</font></font><font size=4px>日引月長，以成大禍，群臣在廷，無一人犯顏回慮者，此公卿叛陛下也。陛下始出都，百姓填然，奪府庫，相殺戮，此三輔叛陛下也。自十月朔召諸道兵，盡四十日，無隻輪入關，此四方叛陛下也。內外離叛，陛下以今日之勢為安邪，危邪﹖若以為危，豈得高枕，</font><font size=4px color="#009090"><font size=4px>〔枕，職任翻。〕</font></font><font size=4px>不為天下討罪人乎！</font><font size=4px color="#009090"><font size=4px>〔為，于偽翻。〕</font></font><font size=4px>臣聞良醫療疾，當病飲藥，藥不當病，猶無益也。陛下視今日之病，何繇至此乎﹖必欲存宗廟社稷，獨斬元振首，馳告天下，悉出內使隸諸州，</font><font size=4px color="#009090"><font size=4px>〔言悉出諸宦官隸諸州羈管也。時宦官皆為內 諸司使，故曰內使。〕</font></font><font size=4px>持神策兵付大臣，</font><font size=4px color="#009090"><font size=4px>〔時魚朝恩領神策軍。〕</font></font><font size=4px>然後削尊號，下詔引咎，曰：『天下其許朕自新改過，宜即募士西赴朝廷；若以朕惡不悛，</font><font size=4px color="#009090"><font size=4px>〔悛， 丑緣翻。〕</font></font><font size=4px>則帝王大器，敢妨聖賢，其聽天下所往。』如此，而兵不至，人不感，天下不服，臣請闔門寸斬以謝陛下。」上以元振嘗有保護功，</font><font size=4px color="#009090"><font size=4px>〔保護事見上卷寶應 元年。〕</font></font><font size=4px>十一月，辛丑，削元振官爵，放歸田里。

 　　8王甫自稱京兆尹，聚眾二千餘人，署置官屬，暴橫長安中。</font><font size=4px color="#009090"><font size=4px>〔橫，戶孟翻。〕</font></font><font size=4px>壬寅，郭子儀至滻水西，</font><font size=4px color="#009090"><font size=4px>〔郭子儀至滻水西，則已渡滻水，近京城矣。〕</font></font><font size=4px>甫按兵不出。或謂子儀，城不可入。子儀不聽，引三十騎徐進，使人傳呼召甫；甫失據，出迎拜伏，子儀斬之，</font><font size=4px color="#009090"><font size=4px>〔考異曰：實錄曰：「有武將王甫等，誘長安惡少數百人，集六街鼓於朱雀街，大鼓之。吐蕃聞之震攝，乘夜而遁。」汾陽家傳曰：「射生將王撫，猛而多力，自稱御史大夫，領五百騎、二千步卒，兼補官屬，以謀作亂。甲午，公發商州；冬十一月壬寅，公次滻水之右。王撫知公來也，於城中堅列行陣，戈矛若林，指揮其間，按甲不出。人勸公必不可入，公以三十騎徐進，曾不少懼，令傳呼王撫，撫應聲伏，烏合之徒，一時而潰。」邠志曰：「郭公屯商州，十二月一日，率諸軍五萬餘人出藍田，去城百里而軍。城中相傳，言大軍將至，西戎懼焉。三日，馬家小兒、張小君、李酒盞、射生官王甫等五百餘人，夜半，聚六街鼓入于子城，雷擊天門街中，仍分其眾建旗諸門。吐蕃以為大軍夜至，相帥遁去。小君使報郭公。七曰，郭公全師入于京師，繫小君、酒盞、王甫等，責之曰：『吾軍未至，汝設詐以畏吐蕃，吐蕃知之怒汝，燔爇宮闕，從容而去，豈不由汝乎！』命斬之。遂以破賊收城聞。」舊子儀傳曰：「全緒遣禁軍舊將王甫入長安，陰結豪俠為內應，一日，齊擊鼓於朱雀街，蕃軍惶駭而去。」又曰：「射生將王撫自署為京兆尹，聚兵二千人，擾亂京城，子儀召撫，殺之。詔子儀權京城留守。」吐蕃傳：「吐蕃餘眾尚在城，軍將王撫及御史大夫王仲昇領兵自苑中入，椎鼓大呼，仲卿之兵又入城，吐蕃皆奔走。」若如邠志所言，是子儀殺撫而攘其功，計子儀必不為也。子儀動業，今古推高，淩準作書，多攻其短，疑有宿嫌，不可盡信。今從汾陽家傳及子儀舊傳。〕</font></font><font size=4px>其兵盡散。白孝德與邠寧節度使張蘊琦將兵屯畿縣，</font><font size=4px color="#009090"><font size=4px>〔京兆府管二十縣，萬年、長安為赤縣，餘縣皆為畿縣。〕</font></font><font size=4px>子儀召之入城，京畿遂安。

 　　9宦官廣州市舶使呂太一發兵作亂，</font><font size=4px color="#009090"><font size=4px>〔唐置市舶使於廣州以收商舶之利，時以宦者為之。舶，音白。〕</font></font><font size=4px>節度使張休棄城奔端州。</font><font size=4px color="#009090"><font size=4px>〔舊志：廣州西至端州二百四十里。〕</font></font><font size=4px>太一縱兵焚掠，官軍討平之。

 　　10吐蕃還至鳳翔，節度使孫志直閉城拒守，吐蕃圍之數 日。鎮西節度使馬璘聞車駕幸陝。將精騎千餘自河西入赴難；</font><font size=4px color="#009090"><font size=4px>〔難，乃旦翻。〕</font></font><font size=4px>轉鬬至鳳翔，值吐蕃圍城，璘帥眾持滿外向，突入城中，不解甲，背城出戰，</font><font size=4px color="#009090"><font size=4px>〔帥， 讀曰率；下同背，蒲妹翻。〕</font></font><font size=4px>單騎先士卒奮擊，俘斬千計而歸。明日，虜復逼城請戰，</font><font size=4px color="#009090"><font size=4px>〔先，昔薦翻。俘，方無翻。復，扶又翻。〕</font></font><font size=4px>璘開懸門以待之。</font><font size=4px color="#009090"><font size=4px>〔杜預曰：懸門，施於內城門。按今邊城之門，設扉以啟閉。而懸門者，設於門闑之外，常懸而不下，寇至則下之以塞門，以為重閉之固。〕</font></font><font size=4px>虜引退，曰：「此將軍不惜死，宜避之。」遂去，居於原、會、成、渭之地。</font><font size=4px color="#009090"><font size=4px>〔原州，高平郡；會州，會寧郡；成州，同谷郡；皆據河、隴之勝以臨唐境。〕</font></font><font size=4px>

 　　11十二月，丁亥，車駕發陝州。</font><font size=4px color="#009090"><font size=4px>〔陝，失冉翻。〕</font></font><font size=4px>左丞顏真卿請上先謁陵廟，然後還宮，元載不從，真卿怒曰：「朝廷豈堪相公再壞邪！」</font><font size=4px color="#009090"><font size=4px>〔還，從宣翻，又音如字。載，祖亥翻，又音如字。朝，直遙翻。相，昔亮翻。邪，音耶。壞，音怪。〕</font></font><font size=4px>載由是銜之。甲午，上至長安，郭子儀帥城中百官及諸軍迎於滻水東，伏地待罪。上勞之曰：「用卿不早，故及於此。」</font><font size=4px color="#009090"><font size=4px>〔銜，其緘翻。勞，力到翻。滻，音產。〕</font></font><font size=4px>

 　　12以魚朝恩為天下觀軍容宣慰處置使，總禁兵，權寵無比，</font><font size=4px color="#009090"><font size=4px>〔魚朝恩以陝州迎扈之勞，過承權寄恩寵。去程得魚，所謂去虺得虎也。處，昌呂翻。使，疏吏翻。朝，直遙翻。〕</font></font><font size=4px>築城於鄠縣及中渭橋，屯兵以備吐蕃。以駱奉仙為鄠縣築城使，遂將其兵。</font><font size=4px color="#009090"><font size=4px>〔鄠，音戶。吐，從暾入聲。將，即亮翻，又音如字。〕</font></font><font size=4px>

 　　13乙未，以苗晉卿為太保，裴遵慶為太子少傅，並罷政事；以宗正卿李峴為黃門侍郎、同平章事。遵慶既去，元載權益，以貨結內侍董秀，使主書卓英倩潛與往來，上意所屬，</font><font size=4px color="#009090"><font size=4px>〔主書，省吏也。峴，戶曲翻。屬，之欲翻。〕</font></font><font size=4px>載必先知之，承意探微，</font><font size=4px color="#009090"><font size=4px>〔探，吐南翻。〕</font></font><font size=4px>言無不合；上以是益愛之。英倩，金州人也。</font><font size=4px color="#009090"><font size=4px>〔金州，安康郡。〕</font></font><font size=4px>

 　　14吐蕃既去，廣武王承宏逃匿草野；上赦不誅，丙申，放之於華州。</font><font size=4px color="#009090"><font size=4px>〔華州華陰郡，去京師一百八十里。〕</font></font><font size=4px>

 　　15程元振既得罪，歸三原，聞上還宮，衣婦人服，</font><font size=4px color="#009090"><font size=4px>〔還，從宣翻，又音如字。衣，於既翻。〕</font></font><font size=4px>私入長安，復規任用，京兆府擒之以聞。</font><font size=4px color="#009090"><font size=4px>〔復，扶又翻，規圖也。考異曰：實錄如此，仍厔「將圖進取」。舊傳：「元振服縗麻於車中，入京城，以規任用。與御史大夫王仲昇飲酒，為御史所彈。」今從實錄，參以舊傳。〕</font></font><font size=4px>

 　　16吐蕃陷松、維、保三州及雲山新築二城，</font><font size=4px color="#009090"><font size=4px>〔松州交川郡，以郡介有甘松嶺名州。開元二十八年，以維州之定廉置奉州雲山郡，天寶八年，徙治天保軍，更曰天保郡，是年沒吐蕃。至乾元年，嗣歸誠王董嘉俊以郡來歸，始更名保州。又按天寶八年分定廉置雲山縣，時蓋於縣新築二城也。〕</font></font><font size=4px>西川節度使高適不能救，於是劍南西山諸州亦入於吐蕃矣。</font><font size=4px color="#009090"><font size=4px>〔仗，疏吏翻。吐，從暾入聲。〕</font></font><font size=4px>

 　　二年（甲辰、七六四）

 　　1春，正月，壬寅，敕稱程元振變服潛行，將圖不軌，長流溱州。上念元振之功，</font><font size=4px color="#009090"><font size=4px>〔復念其保護之功也。〕</font></font><font size=4px>尋復令於江陵安置。</font><font size=4px color="#009090"><font size=4px>〔復，扶又翻。溱，緇詵翻。溱州治榮懿縣，貞觀開山洞所置也。江陵府，上元置府，又置南都，則善地也。令，力丁翻。〕</font></font><font size=4px>

 　　2癸卯，合劍南東、西州為一道，以黃門侍郎嚴武為節度使。</font><font size=4px color="#009090"><font size=4px>〔分劍南為東、西兩道，見二百二十卷肅宗至德元載。考異曰：舊傳：「武為京兆少尹，以史思明阻兵，不之官，出為綿州刺史，遷東川節度使。上皇誥兩川合為一道，拜武劍南節度使。」新傳：「武為少尹，坐房琯，貶巴州，久之，遷東川。」餘同舊傳。按思明阻兵河、洛，京兆少尹何妨之官！此年始合東、西川為一道，豈上皇誥所合！新、舊傳皆誤。〕</font></font><font size=4px>

 　　3丙午，遣檢校刑部尚書顏真卿宣慰朔方行營。上之在陝也，顏真卿請奉詔召僕固懷恩，上不許。</font><font size=4px color="#009090"><font size=4px>〔校，古孝翻。尚，辰羊翻。，陝失冉翻。〕</font></font><font size=4px>至是，上命真卿說諭懷恩入朝。對曰：「陛下在陝，臣往，以忠義責之，使之赴難，</font><font size=4px color="#009090"><font size=4px>〔說，式芮翻。朝，直遙翻。難，乃旦翻。〕</font></font><font size=4px>彼猶有可來之理；今陛下還宮，</font><font size=4px color="#009090"><font size=4px>〔還，從宣翻，又音如字。〕</font></font><font size=4px>彼進不成勤王，退不能釋眾，召之，庸肯至乎！且言懷恩反者，獨辛雲京、駱奉仙、李抱玉、魚朝恩四人耳，</font><font size=4px color="#009090"><font size=4px>〔朝，直遙翻。〕</font></font><font size=4px>覣餘群臣皆言其枉。陛下不若以郭子儀代懷恩，可不戰而服也。」時汾州別駕李抱真，抱玉之從父弟也，</font><font size=4px color="#009090"><font size=4px>〔從，才又翻。〕</font></font><font size=4px>知懷恩有異志，脫身歸京師。上方以懷恩為憂，召見抱真問計，對曰：「此不足憂也。朔方將士思郭子儀，如子弟之思父兄。懷恩欺其眾云，郭子儀已為魚朝恩所殺，眾信之，故為其用耳。</font><font size=4px color="#009090"><font size=4px>〔將，即亮翻。朝，直遙翻。〕</font></font><font size=4px>陛下誠以子儀領朔方，彼皆不召而來耳。」上然之。

 　　4甲寅，禮儀使杜鴻漸</font><font size=4px color="#009090"><font size=4px>〔高會要曰：高祖禪代之際，溫大雅與竇威、陳叔達參定禮儀。自後至開元初，參定禮儀者並不入銜，無由檢敘。開元九年，韋縚除國子司業，仍知太常禮儀事，自此至二十三年，凡四改官，至太常卿，並帶知禮儀事。至天寶九載，始置禮儀使，以太子左庶子韋述為之。使，疏吏翻。〕</font></font><font size=4px>奏：「自今祀圜丘、方丘請以太祖配，祈穀以高祖配，大雩以太宗配，明堂以肅宗配。」從之。</font><font size=4px color="#009090"><font size=4px>〔唐制：冬至祀圜丘，夏至祀方丘，孟春祈穀，孟夏雩祀，季秋大享明堂；以肅宗配，嚴父之義也。〕</font></font><font size=4px>

 　　5乙卯，立雍王适為皇太子。</font><font size=4px color="#009090"><font size=4px>〔雍，於用翻。适，古活翻。〕</font></font><font size=4px>

 　　6吐蕃之入長安也，諸軍亡卒及鄉曲無賴子弟相聚為盜；吐蕃既去，猶竄伏南山子午等五谷，</font><font size=4px color="#009090"><font size=4px>〔吐，從暾入聲。長安之南山，西接岐州界，東抵虢州界。其谷之大者有五，子午谷、斜谷、駱谷、藍田谷、衡嶺谷也。〕</font></font><font size=4px>所在為患。丁巳，以太子賓客薛景仙為南山五谷防禦使，以討之。

 　　7魏博節度使田承嗣奏名所管曰天雄軍，從之。</font><font size=4px color="#009090"><font size=4px>〔使，疏吏翻。嗣，祥吏翻。〕</font></font><font size=4px>

 　　8僕固懷恩既不為朝廷所用，遂與河東都將李竭誠潛謀取太原；</font><font size=4px color="#009090"><font size=4px>〔朝，直遙翻。將，即亮翻。都將，都知兵馬使。〕</font></font><font size=4px>辛雲京覺之，殺竭誠，乘城設備。懷恩使其子瑒將兵攻之，雲京出與戰，瑒大敗而還，遂引兵圍榆次。</font><font size=4px color="#009090"><font size=4px>〔去年七月，懷恩使瑒屯榆次。瑒，音暢，又雉杏翻。還，從宣翻，又音如字。〕</font></font><font size=4px>上謂郭子儀曰：「懷恩父子負朕實深。</font><font size=4px color="#009090"><font size=4px>〔代宗心事，惟與子儀言之。〕</font></font><font size=4px>聞朔方將士思公如枯旱之望雨，公為朕鎮撫河東，</font><font size=4px color="#009090"><font size=4px>〔為，于偽翻。〕</font></font><font size=4px>汾上之師必不為變。」</font><font size=4px color="#009090"><font size=4px>〔汾上，謂汾陽，時朔方軍多在焉。〕</font></font><font size=4px>戊午，以子儀為關內、河東副元帥、河中節度等使。懷恩將士聞之，皆曰：「吾輩從懷恩為不義，何面目見汾陽王！」</font><font size=4px color="#009090"><font size=4px>〔帥，所類翻。〕</font></font><font size=4px>

 　　9癸亥，以劉晏為太子賓客，李峴為詹事，並罷政事。晏坐與程元振交通；元振獲罪，峴有功</font><span class="h"><font size=4px>【章：十二行本「功」作「力」；乙十一行本同。】</font></font><font size=4px>焉，由是為宦官所疾，</font><font size=4px color="#009090"><font size=4px>〔李峴相肅宗，不為李輔國所容，宦官之媢疾非一日矣。峴，戶典翻。〕</font></font><font size=4px>故與晏皆罷。以右散騎常侍王縉為黃門侍郎，太常卿杜鴻漸為兵部侍郎，並同平章事。</font><font size=4px color="#009090"><font size=4px>〔散，昔亶翻。騎，奇計翻。縉，音晉。為王縉黨附元載與之俱誅張本。〕</font></font><font size=4px>

 　　10丁卯，以郭子儀為朔方節度大使。二月，子儀至河中。雲南子弟萬人戍河中，將貪卒暴，為一府患，子儀斬十四人，杖三十人，府中遂安。

 　　11癸酉，上朝獻太清宮；</font><font size=4px color="#009090"><font size=4px>〔太清宮，玄宗所建。朝，音直遙翻。〕</font></font><font size=4px>甲戌，享太廟；乙亥，祀昊天上帝於圜丘。

 　　12僕固瑒圍榆次，旬餘不拔；遣使急發祁縣兵，李光逸盡與之。</font><font size=4px color="#009090"><font size=4px>〔李光逸屯祁縣，事始上年七月。〕</font></font><font size=4px>士卒未食，行不能前，十將白玉、焦暉以鳴鏑射其後者，</font><font size=4px color="#009090"><font size=4px>〔後者，行不能及眾者也。射，而亦翻；下乃射、射之同。〕</font></font><font size=4px>軍士曰：「將軍何乃射人﹖」玉曰：「今從人反，終不免死；死一也，射之何傷！」</font><font size=4px color="#009090"><font size=4px>〔白玉、焦暉欲殺瑒，先激其眾。〕</font></font><font size=4px>至榆次，瑒責其遲，胡人曰：「我乘馬，</font><font size=4px color="#009090"><font size=4px>〔乘，音承。〕</font></font><font size=4px>乃漢卒不行耳。」瑒捶漢卒，卒皆怨怒，曰：「節度使黨胡人。」其夕，焦暉、白玉帥眾攻瑒，殺之。</font><font size=4px color="#009090"><font size=4px>〔帥，讀曰率。〕</font></font><font size=4px>僕固懷恩聞之，入告其母。母曰：「吾語汝勿反，</font><font size=4px color="#009090"><font size=4px>〔語，牛倨翻。〕</font></font><font size=4px>國家待汝不薄，今眾心既變，禍必及我，將如之何！」懷恩不對，再拜而出。母提刀逐之曰：「吾為國家殺此賊，</font><font size=4px color="#009090"><font size=4px>〔為，于偽翻。〕</font></font><font size=4px>取其心以謝三軍。」懷恩疾走，得免，遂與麾下三百渡河北走。</font><font size=4px color="#009090"><font size=4px>〔自汾州西渡河，投北，趣靈州。〕</font></font><font size=4px>

 　　時朔方將渾釋之守靈州，懷恩檄至，云全軍歸鎮，釋之曰：「不然，此必眾潰矣。」將拒之，其甥張韶曰：「彼或翻然改圖，以眾歸鎮，何可不納也！」釋之疑未決。懷恩行速，先候者而至，</font><font size=4px color="#009090"><font size=4px>〔先，昔薦翻。〕</font></font><font size=4px>釋之不得已納之。張韶以其謀告懷恩，懷恩以韶為間，殺釋之而收其軍，</font><font size=4px color="#009090"><font size=4px>〔史言渾釋之以臨事不決自禍。間，古莧翻。〕</font></font><font size=4px>使韶主之；既而曰：「釋之，舅也，彼尚負之，安有忠於我哉！」他日，以事杖之，折其脛，置於彌峨城而死。</font><font size=4px color="#009090"><font size=4px>〔張韶之死宜矣。折，而設翻。脛，音胡定翻。脛，腳莖也。〕</font></font><font size=4px>

 　　都虞候張維嶽在沁州，聞懷恩去，乘傳至汾州，</font><font size=4px color="#009090"><font size=4px>〔傳，張戀翻，驛馬也。〕</font></font><font size=4px>撫定其眾，殺焦暉、白玉而竊其功，以告郭子儀。子儀使牙官盧諒至汾州，</font><font size=4px color="#009090"><font size=4px>〔節鎮、州、府皆有牙官、行官，牙官給牙前驅使，行官使之行役出四方。自五季以後，詬詈武臣率曰牙官。〕</font></font><font size=4px>維嶽賂諒，使實其言。子儀奏維嶽殺瑒，</font><font size=4px color="#009090"><font size=4px>〔考異曰：汾陽家傳曰：「開府盧昴，公先使汾州慰諭，及還，惡不比於己者，好賂於己者，公捶殺之。」邠志曰：「郭公使牙官盧諒之軍，如岳賂諒，使信其言。郭公以如岳殺瑒聞，詔優之。諸將云云，郭公乃理諒罪，棒殺之。」今參取二書，昴職名從邠志。〕</font></font><font size=4px>傳首詣闕。群臣入賀，上慘然不悅，曰：「朕信不及人，致勳臣顛越，深用為愧，又何賀焉！」命輦懷恩母至長安，給待優厚，月餘，以壽終；</font><font size=4px color="#009090"><font size=4px>〔史言壽終，明非殺之也。〕</font></font><font size=4px>以禮葬之，功臣皆感歎。

 　　戊寅，郭子儀如汾州，</font><font size=4px color="#009090"><font size=4px>〔考異曰：實錄：「廣德元年十二月丁酉，僕固瑒為帳下張維岳所殺，以其眾歸郭子儀。懷恩聞之，棄營脫身遁走北蕃。」按朔方兵所以不附僕固氏者，以子儀為之帥也。縱不在子儀領朔方節度使之後，亦尚在領河東副元帥之後也。而實錄二年正月丁卯，子儀為朔方節度使。汾陽家傳：「二年正月，子儀充河東副元帥、河中節度使，癸亥，代宗三殿宴送，二十六日，發上都，二月，至河中，兼朔方節度大使，戊寅，往汾州，甲申，還至河中。」邠志：「二年正月二十日詔郭公加河中節度、河東副元帥，二十九日，加朔方節度，二月，僕固瑒率軍攻榆次，逾旬不拔」云云。然則瑒死決不在去年十二月。今因子儀如汾州，并言之。〕</font></font><font size=4px>懷恩之眾</font><span class="h"><font size=4px>【章：十二行本「眾」下有「數萬」二字；乙十一行本同；張校同，云無註本亦無。】</font></font><font size=4px>悉歸之，咸鼓舞涕泣，喜其來而悲其晚也。</font><font size=4px color="#009090"><font size=4px>〔卒如顏真卿、李抱真之言。〕</font></font><font size=4px>子儀知盧諒之詐，杖殺之。上以李抱真言有驗，遷殿中少監。

 　　13上之幸陝也，李光弼竟遷延不至，上恐遂成嫌隙，其母在河中，數遣中使存問之。</font><font size=4px color="#009090"><font size=4px>〔數，所角翻。〕</font></font><font size=4px>吐蕃退，除光弼東都留守以察其去就；光弼辭以就江、淮糧運，引兵歸徐州。上迎其母至長安，厚加供給，使其弟光進掌禁兵，遇之加厚。</font><font size=4px color="#009090"><font size=4px>〔皆所以懷來光弼。〕</font></font><font size=4px>

 　　14戊子，赦天下。</font><span class="h"><font size=4px>【據章鈺資治通鑑校宋記補。】</font></font><font size=4px>

 　　15自喪亂以來，</font><font size=4px color="#009090"><font size=4px>〔喪，息浪翻。〕</font></font><font size=4px>汴水堙廢，漕運者自江、漢抵梁、洋，迂險勞費，</font><font size=4px color="#009090"><font size=4px>〔自安祿山作亂，關、洛路阻，遭運泝江入漢，抵梁、洋，故汴渠堙廢不治。〕</font></font><font size=4px>三月己酉，以太子賓客劉晏為河南、江、淮以來轉運仗，議開汴水。庚戌，又命晏與諸道節度使均節賦役，聽便宜行畢以聞。時兵火之後，中外艱食，關中米斗千錢，百姓挼穗以給禁軍，</font><font size=4px color="#009090"><font size=4px>〔挼，奴禾翻。〕</font></font><font size=4px>宮廚無兼時之積。</font><font size=4px color="#009090"><font size=4px>〔宮廚，所以奉上及宮中食膳。〕</font></font><font size=4px>晏乃疏浚汴水，遺元載書，具陳漕運利病，</font><font size=4px color="#009090"><font size=4px>〔時元載為相，故遺書言漕運事。遺，唯季翻。〕</font></font><font size=4px>令中外相應。自是每歲運米數十萬石以給關中，唐世推漕運之能者，推</font><span class="h"><font size=4px>【嚴：「推」改「惟」。】</font></font><font size=4px>晏為首，後來者皆遵其法度云。

 　　14甲子，盛王琦薨。</font><font size=4px color="#009090"><font size=4px>〔琦，玄宗子也。〕</font></font><font size=4px>

 　　17党項寇同州，郭子儀使開府儀同三司李國臣擊之，曰：「虜得間則出掠，</font><font size=4px color="#009090"><font size=4px>〔間，古莧翻。〕</font></font><font size=4px>官軍至則逃入山，宜使羸師居前以誘之，勁騎居後以覆之。」國臣與戰於澄城北，</font><font size=4px color="#009090"><font size=4px>〔澄城，春秋左傳北徵之地，漢為徵縣，屬馮翊。音澄。後魏為澄城縣，并置澄城郡，隋廢郡存縣，唐屬同州。九域志：縣在州北九十里。〕</font></font><font size=4px>大破之，斬首捕虜千餘人。

 　　18夏，五月，癸丑，初行五紀曆。</font><font size=4px color="#009090"><font size=4px>〔寶應元年六月望，戊夜，月蝕三之一。官曆加時在日出後，有交，不署蝕。代宗以至德曆不與天合，詔司天臺官屬郭獻之等復用麟德元紀，更立歲差，增損遲疾交會及五星差數，以寫大衍舊術，上元七曜，起虛四度。帝為製序，題曰五紀曆。〕</font></font><font size=4px>

 　　19庚申，禮部侍郎楊綰奏歲貢孝弟力田無實狀，及童子科皆僥倖；悉罷之。</font><font size=4px color="#009090"><font size=4px>〔孝弟力田之科始於漢。〕</font></font><font size=4px>

 　　20郭子儀以安、史昔據洛陽，故諸道置節度使以制其要衝；今大盜已平，而所在聚兵，耗蠹百姓，表請罷之，仍自河中為始。</font><font size=4px color="#009090"><font size=4px>〔子儀時鎮河中，表先罷河中節度以示諸鎮，君子惜其有安國家尊朝廷之心而時君不能盡用之也。〕</font></font><font size=4px>六月，</font><span class="h"><font size=4px>【章：十二行本「月」下有「庚辰」二字；乙十一行本同。】</font></font><font size=4px>敕罷河中節度及耀德軍。</font><font size=4px color="#009090"><font size=4px>〔乾元二年置耀德軍於河中。〕</font></font><font size=4px>子儀復請罷關內副元帥；</font><font size=4px color="#009090"><font size=4px>〔復，扶又翻；下眾復同。〕</font></font><font size=4px>不許。

 　　21僕固懷恩至靈武，收合散亡，其眾復振。上厚撫其家。癸未，下詔，稱其「勳勞者於帝室，及於天下。疑隙之端，起自群小，察其深衷，本無他志；君臣之義，情實如初。但以河北既平，朔方已有所屬，宜解河北副元帥、朔方節度等使，</font><font size=4px color="#009090"><font size=4px>〔優詔解其職任，使河北諸帥不復稟其約束，朔方將士心歸子儀。〕</font></font><font size=4px>其太保兼中書令、大寧郡王如故。但當詣闕，更勿有疑。」懷恩竟不從。

 　　22秋，七月，庚子，稅天下青苗錢以給百官俸。</font><font size=4px color="#009090"><font size=4px>〔乾元以來，天下用兵，京師百寮，俸錢減耗。上即位，推恩庶寮，下議公卿，或言稅畝有苗者，公私咸濟。乃分遣憲官稅天下地青苗錢，充百司課料。宋白曰：大曆五年五月，詔京兆府應徵青苗、地頭錢等，承前青苗錢，每畝徵十五文，地頭錢，每畝徵二十五文，自今已後，宜一切以青苗錢為名，每畝減五文，徵三十五文，隨徵夏稅時據數徵納。八年，每畝率十五文。俸，方用翻。〕</font></font><font size=4px>

 　　23太尉兼侍中、河南副元帥、臨淮武穆王李光弼，治軍嚴整，</font><font size=4px color="#009090"><font size=4px>〔治，直遙翻。〕</font></font><font size=4px>指顧號令，諸將莫敢仰視，謀定而後戰，能以少制眾，與郭子儀齊名。及在徐州，擁兵不朝，諸將田神功等不復稟畏，</font><font size=4px color="#009090"><font size=4px>〔少，始照翻。復，扶又翻。李光弼處危疑之地，其迹若無君者，而諸將亦不復稟畏光弼。節義天下之大義，非虛語也。〕</font></font><font size=4px>光弼愧恨成疾，己酉，薨。</font><font size=4px color="#009090"><font size=4px>〔史言李光弼不能以功名自終。〕</font></font><font size=4px>八月，丙寅，以王縉代光弼都統河南、淮西、山南東道諸行營。</font><font size=4px color="#009090"><font size=4px>〔統，他綜翻，俗從上聲。〕</font></font><font size=4px>

 　　24郭子儀自河中入朝，會沍原奏僕固懷恩引回紇、吐蕃十萬眾將入寇，</font><font size=4px color="#009090"><font size=4px>〔朝，直遙翻。紇，下沒翻。吐，從暾入聲。考異曰：舊子儀傳云「數十萬眾」，懷恩傳云 「誘吐蕃十萬眾」。按汾陽家傳，實不過十萬。〕</font></font><font size=4px>京師震駭，詔子儀帥諸將出鎮奉天。</font><font size=4px color="#009090"><font size=4px>〔帥，讀曰率。奉天縣，屬京兆。宋白曰：本醴泉縣地，武后分置奉天縣以奉 乾陵，在京兆西北百五十里。〕</font></font><font size=4px>上召問方略，對曰：「懷恩無能為也。」上曰：「何故﹖」對曰：「懷恩勇而少恩，</font><font size=4px color="#009090"><font size=4px>〔少，詩沼翻。〕</font></font><font size=4px>士心不附，所以能入寇者，因思歸之士耳。</font><font size=4px color="#009090"><font size=4px>〔以上觀之，則懷恩將士蓋有關內、河東人。〕</font></font><font size=4px>懷恩本臣偏裨，</font><font size=4px color="#009090"><font size=4px>〔裨，頻眉翻。〕</font></font><font size=4px>其麾下皆臣部曲，必不忍以鋒刃相向，以此知其無能為也。」辛巳，子儀發，赴奉天。

 　　25甲午，加王縉東都留守。</font><font size=4px color="#009090"><font size=4px>〔縉，音晉。守，式又翻。〕</font></font><font size=4px>

 　　26河中尹兼節度副使崔塁</font><font size=4px color="#009090"><font size=4px>〔使，疏吏翻。塁，于矩翻。考異曰：五月已罷河中節度，今猶有副使者，蓋言其前官也。〕</font></font><font size=4px>發鎮兵西禦吐蕃，為法不一。九月，丙申，鎮兵作亂，掠官府及居民，終夕乃定。</font><font size=4px color="#009090"><font size=4px>〔吐，從暾入聲。〕</font></font><font size=4px>

 　　27丙午，加河东节度使辛云京同平章事。

 　　28辛亥，以郭子儀充北道邠寧、涇原、河西以來通和吐蕃使，以陳鄭、澤潞節度使李抱玉充南道通和吐蕃使。</font><font size=4px color="#009090"><font size=4px>〔託通和以緩吐蕃之兵。吐，從暾入聲。〕</font></font><font size=4px>子儀聞吐蕃逼邠州，甲寅，遣其子朔方兵馬使晞將兵萬人救之。</font><font size=4px color="#009090"><font size=4px>〔邠，卑旻翻。將，即亮翻，又音如字。〕</font></font><font size=4px>

 　　29己未，劍南節度使嚴武破吐蕃七萬眾，拔當狗城。</font><font size=4px color="#009090"><font size=4px>〔當狗城，當白狗羌之路，故以名城。〕</font></font><font size=4px>

 　　30关中虫蝗、霖雨，米斗千馀钱。

 　　31僕固懷恩前軍至宜祿，郭子儀使右兵馬使李國臣將兵為郭晞後繼。邠寧節度使白孝德敗吐蕃于宜祿。</font><font size=4px color="#009090"><font size=4px>〔將，即亮翻，又音如字，領也。敗，補賣翻。考異曰：實錄：「癸巳，孝德敗吐蕃一千餘眾於宜祿，生擒蕃將數人。」按汾陽家傳，二十六日，賊先軍次宜祿。然則前八日孝德豈得已敗吐蕃於宜祿乎！實錄誤。〕</font></font><font size=4px>冬，十月，懷恩引回紇、吐蕃至邠州，白孝德、郭晞閉城拒守。</font><font size=4px color="#009090"><font size=4px>〔孝異曰：汾陽家傳：「晞屢破吐蕃。」今從實錄。舊子儀傳曰：「虜寇邠州，子儀在涇陽，子儀令長男朔方兵馬使曜率師拒之，與白孝德閉城拒守。」按實錄及晞傳皆云晞拒懷恩，破之。子儀傳云「曜」，誤也。〕</font></font><font size=4px>

 　　32庚午，嚴武拔吐蕃鹽川城。</font><font size=4px color="#009090"><font size=4px>〔鹽川城，在當狗城西北。維州舊有鹽溪縣，永徽初，省入保州定廉縣。〕</font></font><font size=4px>

 　　33僕固懷恩與回紇、吐蕃進逼奉天，京師戒嚴。諸將請戰，郭子儀不許，曰：「虜深入吾地，利於速戰，吾堅壁以待之，彼以吾為怯，必不戒，乃可破也。若遽戰而不利，則眾心離矣。敢言戰者斬！」辛未夜，子儀出陳於乾陵之南，</font><font size=4px color="#009090"><font size=4px>〔陳，讀曰陣。〕</font></font><font size=4px>壬申未明，虜眾大至。虜始以子儀為無備，欲襲之，忽見大軍，驚愕，遂不戰而退。子儀使裨將李懷光等將五千騎追虜，至麻亭而還。虜至邠州，丁丑，攻之，不克；乙酉，虜涉涇而遁。</font><font size=4px color="#009090"><font size=4px>〔考異曰：實錄：「十月辛未夜，郭晞遣馬步三千人於邠州西斬賊營，殺千餘人，生擒八十二人，俘大將四人。十一月乙未，懷恩及吐蕃等自潰，京師解嚴。」汾陽家傳曰：「十月七曰，公誓師曰：『明日有寇，爾其備之。』及夜，出兵數萬陣于西門之外，廣布旗幟，如十萬軍。未曙，懷恩、吐蕃、回紇、吐渾等已陣于乾陵北，長二十里。懷恩等初謂無備，欲襲之。既陣，兩蕃大駭，不敢戰。而懷恩頃為公所馭，懾公之威，又遁。初，軍中偶語，夜中出兵，與鬼鬬耳。及未曙，寇已至矣。軍中所以服公之先知也。賊至于邠州，營于北原。十三日，攻其東門，不。剋十四日，橫陣于南原，請戰，晞等與之連戰，大破之，追奔數十里。二十一日，涉涇而還。」邠志：「懷恩寇邠、涇，十七日，眾渡涇水，郭晞率眾禦之，戰于邠郛，我師敗績。懷恩覆其陣，泣曰：『此等昔為我兒，我教其射，反為他人致死於我，惜哉！』明日，引軍南出。」舊郭晞傳曰：「懷恩誘虜再寇邠州，陣于涇北，晞乘其半濟而擊之，大破獯虜，斬首五千級，連戰皆捷。」吐蕃傳曰：「郭晞於邠州西三十里，令精騎斫懷恩營，破五千眾，斬首千餘級，生擒八十五人，降其大將四人。」諸書載邠、寧戰守、勝敗，事各不同，今從汾陽家傳，以實錄參之。〕</font></font><font size=4px>

 　　34懷恩之南寇也，河西節度使楊志烈發卒五千，謂監軍柏文達曰：「河西銳卒，盡於此矣，君將之以攻靈武，</font><font size=4px color="#009090"><font size=4px>〔使，疏吏翻。監，古銜翻。將，即亮翻；下同，又音如字。〕</font></font><font size=4px>則懷恩有返顧之慮，此亦救京師之一奇也！」文達遂將眾擊摧砂堡、靈武縣，皆下之，</font><font size=4px color="#009090"><font size=4px>〔摧砂堡，在原州西北。靈武，後周置建安縣，後又置歷城郡；隋開皇三年廢郡，十八年改建安為廣閏，仁壽九年又改曰靈武，屬涇州。〕</font></font><font size=4px>進攻靈州。懷恩聞之，自永壽遽歸，</font><font size=4px color="#009090"><font size=4px>〔宋白曰：永壽縣，屬邠州，武德元年，於永壽原置縣，因原立名。〕</font></font><font size=4px>使蕃、渾二千騎夜襲文達，大破之，士卒死者殆半。文達將餘眾歸涼州，哭而入。志烈迎之曰：「此行有安京室之功，卒死何傷。」士卒怨其言。未幾，</font><font size=4px color="#009090"><font size=4px>〔幾，居豈翻。〕</font></font><font size=4px>吐蕃圍涼州，士卒不為用；志烈奔甘州，為沙陀所殺。</font><span class="h"><font size=4px>【章：十二行本「殺」下有「涼州遂陷」四字；乙十二行本同；退齋校同；張校同，云無註本亦無。】</font></font><font size=4px>舊志：涼州，西北至甘州六百里。〕沙陀姓朱耶，世居沙陀磧，因以為名。</font><font size=4px color="#009090"><font size=4px>〔沙陀始見于此。〕</font></font><font size=4px>

 　　35十一月，丁未，郭子儀自行營入朝，郭晞在邠州，縱士卒為暴，節度使白孝德患之，以子儀故，不敢言；涇州刺史段秀實自請補都虞候，</font><font size=4px color="#009090"><font size=4px>〔虞候，古候奄之職。虞，防虞也。候，候望也。〕</font></font><font size=4px>孝德從之。既署一月，晞軍士十七人入市取酒，以刃刺酒翁，</font><font size=4px color="#009090"><font size=4px>〔酒翁，釀酒者也，今人呼為酒大工。刺，七亦翻。〕</font></font><font size=4px>壞釀器，</font><font size=4px color="#009090"><font size=4px>〔壞，古瞶翻。〕</font></font><font size=4px>秀實列卒取十七人首注槊上，植市門。</font><font size=4px color="#009090"><font size=4px>〔植，直吏翻，又時力翻。考異曰：此出柳宗元段太尉逸事狀。段公家傳曰：「廣德二年正月，白孝德授邠寧節度使。七月，大軍西還，頗有俘掠，又以邠土經寇，未暇耕耘，乃謀惴軍奉天，取給畿內。時倉廩匱竭，吏人潛竄，軍士公行發掘，兼施捶訊，閭里怨苦，遠近彰聞。孝德知之，力不能制。公戲謂賓朋曰：『若使余為軍候，不令至是。』行軍司馬王稷以其言啟於白孝德，即日，以公為都虞候，兼權知奉天縣事。浹旬而軍不犯禁，逾月而路不拾遺。永泰元年，孝德奉詔歸邠州，表公進封張掖郡王、北庭行軍、邠寧都虞候。」據實錄，時晞官為左常侍，宗元云尚書，誤也。又按實錄，廣德三年十月，吐蕃寇邠州，孝德、晞閉城拒守。汾陽家傳，其年九月，公使陳回光與孝德議邊事於邠州。則孝德不以永泰元年始歸邠州，陳翃誤也。逸事狀又云：「先是太尉在涇州為營 田官，涇大將焦令諶取人田，自占數十，頃給與農曰：『且熟，歸我半。』是歲大旱，野無草，農以告。諶曰：『我知入數而已，不知旱也。』督責益急，且飢死無 以償，即告太尉。太尉判狀辭甚巽，使人來諭諶。諶盛怒，召農者曰：『我畏段某邪，何敢言我！』取判鋪背上，以大杖擊二十，垂死，輿來庭中。太尉大泣曰： 『乃我困汝。』即自取水，洗去血，裂裳衣瘡，手注善藥，旦夕自哺農者然後食。取騎馬賣，市穀代償。使勿知。淮西寓軍帥尹少榮，剛直士也，入見諶，大罵曰： 『汝誠人邪！涇州野如赭，人且飢死，而必得穀，又用大杖擊無罪者。段公，仁信大人也，而汝不知敬。今段公唯一馬，賤賣市穀入汝，又取，不恥。凡為人 傲天災，犯大人，擊無罪者，又取仁者穀，使主人出無馬，汝將何以視天地，尚不愧奴隸耶！』諶雖暴抗，然聞言則大愧，流汗，不能食，曰：『吾終不可以見段 公。』一夕，自恨死。」按段公別傳，大曆八年焦令諶猶存。蓋宗元得於傳聞，其實令諶不死也。〕</font></font><font size=4px>晞一營大譟，盡甲，孝德震恐，召秀實曰：「柰何﹖」秀實曰： 「無傷也，請往解之。」孝德使數十人從行，秀實盡辭去，選老躄者一人</font><font size=4px color="#009090"><font size=4px>〔譟，則緖翻。躄，俾亦翻，跛之甚者也。〕</font></font><font size=4px>持馬至晞門下。甲者出，秀實笑且入，曰：「殺一老卒，何甲也！吾戴吾頭來矣。」</font><font size=4px color="#009090"><font size=4px>〔老卒，秀實自謂也。言戴頭而來，聽其斬之也。〕</font></font><font size=4px>甲者愕。因諭曰：「常侍負若屬邪，</font><font size=4px color="#009090"><font size=4px>〔邪，音耶。晞時帶左散騎常侍，故稱之。〕</font></font><font size=4px>副元帥負若屬邪﹖</font><font size=4px color="#009090"><font size=4px>〔副元帥，謂子儀。帥，所類翻。〕</font></font><font size=4px>柰何欲以亂敗郭氏！」</font><font size=4px color="#009090"><font size=4px>〔敗，補賣翻。〕</font></font><font size=4px>晞出，秀實讓之曰：「副元帥勳塞天地，</font><font size=4px color="#009090"><font size=4px>〔塞，昔則翻。〕</font></font><font size=4px>當念始終。今常侍恣卒為暴行，且致亂，亂則罪及副元帥；亂由常侍出，然則郭氏功名，其存者幾何！」</font><font size=4px color="#009090"><font size=4px>〔幾，居豈翻。〕</font></font><font size=4px>言未畢，晞再拜曰：「公幸教晞以道，</font><font size=4px color="#009090"><font size=4px>〔句斷。〕</font></font><font size=4px>恩甚大，敢不從命！」顧叱左右：「皆解甲，散還火伍中，敢譁者死！」</font><font size=4px color="#009090"><font size=4px>〔還，從宣翻，又音如字。唐制，兵五人為伍，十人為火。〕</font></font><font size=4px>秀實因留宿軍中。晞通夕不解衣，戒候卒擊柝衛秀實。旦，俱至孝德所，謝不能，</font><font size=4px color="#009090"><font size=4px>〔句斷。〕</font></font><font size=4px>請改。</font><font size=4px color="#009090"><font size=4px>〔請改過也。〕</font></font><font size=4px>邠州由是無患。

 　　36五谷防禦使薛景仙討南山群盜，連月不克，上命李抱玉討之。賊帥高玉最強，抱玉遣兵馬使李崇客將四百騎自洋州入，襲之於桃虢川，大破之；玉走成固。</font><font size=4px color="#009090"><font size=4px>〔使，疏吏翻。騎，奇計翻。洋，音祥，又如字。走，音奏。將，即亮翻，又如字。洋州，古成固縣。唐志：洋州，治興道縣，即古成固地。〕</font></font><font size=4px>庚申，山南西道節度使張獻誠擒玉，獻之，餘盜皆平。

 　　37十二月，乙丑，加郭子儀尚書令。子儀以為：「自太宗為此官，累聖不復置，</font><font size=4px color="#009090"><font size=4px>〔復，扶又翻。〕</font></font><font size=4px>近皇太子亦嘗為之，非微臣所宜當。」固辭，不受，還鎮河中。

 　　38是歲，戶部奏：戶二百九十餘萬，口一千六百九十餘萬。</font><font size=4px color="#009090"><font size=4px>〔史言喪亂之後，戶口減於承平什七八。〕</font></font><font size=4px>

 　　39上遣于闐王勝還國，勝固請留宿衛，以國授其弟曜，</font><font size=4px color="#009090"><font size=4px>〔勝令弟曜攝國，自將兵入援，見二百十九卷至德元載。闐，徒賢翻，又徒見翻。〕</font></font><font size=4px>上許之；加勝開府儀同三司，賜爵武都王。

 　　永泰元年（乙巳，七六五）

 　　1春，正月，癸卯朔，改元；赦天下。

 　　2戊申，加陳鄭、澤潞節度使李抱玉鳳翔、隴右節度使，</font><font size=4px color="#009090"><font size=4px>〔李抱玉時以陳鄭、澤潞行營兵屯京西，故加鳳翔、隴右節度使。〕</font></font><font size=4px>以其從弟殿中少監抱真為澤潞節度副使。</font><font size=4px color="#009090"><font size=4px>〔從，才用翻。少，始照翻。〕</font></font><font size=4px>抱真以山東有變，上黨為兵衝，而荒亂之餘，土瘠民困，無以贍軍，乃籍民，每三丁選一壯者，免其租、傜，給弓矢，使農隙習射，歲暮都試，</font><font size=4px color="#009090"><font size=4px>〔史炤曰：謂總閱試習武備也。霍光傳：都肄郎。孟康曰：都，試也。漢制，郡國以八月都試，閱武備。〕</font></font><font size=4px>行其賞罰。比三年，得精兵二萬，</font><font size=4px color="#009090"><font size=4px>〔比，必利翻，及也。〕</font></font><font size=4px>既不費廩給，府庫充實，遂雄視山東。由是天下稱澤潞步兵為諸道最。</font><font size=4px color="#009090"><font size=4px>〔為李抱真以澤潞兵橫制諸叛張本。〕</font></font><font size=4px>

 　　3二月，戊寅，党項寇富平，焚定陵殿。</font><font size=4px color="#009090"><font size=4px>〔党，底朗翻。定陵，中宗陵也，在雍州富平縣西北。凡陵有寢有殿，後曰寢，前曰殿。〕</font></font><font size=4px>

 　　4庚辰，仪王璲薨。</font><font size=4px color="#009090"><font size=4px>〔璲，玄宗子也，音逐。〕</font></font><font size=4px>

 　　5三月，壬辰朔，命左僕射裴冕、右僕射郭英乂等文武之臣 十三人於集賢殿待制。</font><font size=4px color="#009090"><font size=4px>〔永徽中，命弘文館學士二人日待制於武德殿西門。文明元年，詔京官五品以上清官日一人待制於章善、明福門。先天末，又命朝集仗六品以 上二人隨仗待制。時勳臣罷節制，無職事，令待制於集賢殿門。宋白曰：是年，詔左僕射裴冕、右僕射郭英乂、太子少傅裴遵慶。檢校太子少保兼御史大夫元志直、 太子詹事兼御史大夫臧希讓、左散騎常侍暢璀、檢校刑部尚書王昂、高昇、檢校工部尚書知省事崔渙、吏部侍郎李季師、王延昌、禮部侍郎賈至、涇王傅吳令瑤集賢 待制。以勳臣罷節制，無職事，乃於禁門書院待制，間以文儒，寵之也。〕</font></font><font size=4px>左拾遺洛陽獨孤及上疏曰：「陛下召冕等待制以備詢問，此五帝盛德也。</font><font size=4px color="#009090"><font size=4px>〔上，時掌翻。疏，所句翻。〕</font></font><font size=4px>頃者陛下雖容其直而不錄其言，有容下之名，無聽諫之實，遂使諫者稍稍鉗口飽食，相招為祿仕，此忠鯁之人所以竊歎，而臣亦恥之。今師興不息十年矣，</font><font size=4px color="#009090"><font size=4px>〔鉗，其廉翻。玄宗天寶十四載，安祿山反，至是十年。〕</font></font><font size=4px>人之生產，空於杼軸。擁兵者第館亙街陌，奴婢厭酒肉，而貧人羸餓就役，剝膚及髓。長安城中白晝椎剽，</font><font size=4px color="#009090"><font size=4px>〔羸，倫為翻。椎，直追翻。剽，匹妙翻。〕</font></font><font size=4px>吏不敢詰，官亂職廢，將角卒暴，百揆隳剌，如沸粥紛麻，</font><font size=4px color="#009090"><font size=4px>〔唐、虞有百揆之官。孔安國曰：揆，度也。度百事，總百官。此所謂百揆，蓋言百官之事也。詰，去吉翻。將，即亮翻。剌，來達翻。〕</font></font><font size=4px>民不敢訴於有司，有司不敢聞於陛下，茹毒飲痛，窮而無告。陛下不以此時思所以救之之術，臣實懼焉。今天下惟朔方、隴西有吐蕃、僕固之虞，邠、涇、鳳翔之兵足以當之矣。自此而往，東洎海，南至番禺，</font><font size=4px color="#009090"><font size=4px>〔吐，從暾入聲。邠，卑巾翻。洎，其計翻。番禺，音潘愚。〕</font></font><font size=4px>西盡、巴蜀，無鼠竊之盜而兵不為解。</font><font size=4px color="#009090"><font size=4px>〔為，于偽翻。〕</font></font><font size=4px>傾天下之貨，竭天下之穀，以給不用之軍，臣不知其故。假令居安思危，自可阨要害之地，俾置屯禦，</font><font size=4px color="#009090"><font size=4px>〔令，力丁翻。阨，與扼同。〕</font></font><font size=4px>悉休其餘，以糧儲屝屨之資</font><font size=4px color="#009090"><font size=4px>〔屝，扶沸翻，草屩也，黃帝臣於則所造。〕</font></font><font size=4px>充疲人貢賦，歲可減國租之半。陛下豈可持疑於改作，使率土之患日甚一日乎！」上不能用。

 　　6丙午，以李抱玉同平章事，鎮鳳翔如故。

 　　7庚戌，吐蕃遣使請和，詔元載、杜鴻漸與盟於興唐寺。</font><font size=4px color="#009090"><font size=4px>〔程大昌曰：安國寺在朱雀街東第四街之長樂坊。興唐寺別在向南一坊。開元八年造。會要：興唐寺在大寧坊，神龍元年，太平公主為天后立，為罔極寺，開元二十年改為興康寺。使，疏吏翻。載，祖亥翻，又音如字。〕</font></font><font size=4px>上問郭子儀：「吐蕃請盟，何如﹖」對曰：「吐蕃利我不虞，若不虞而來，國不可守矣。」</font><font size=4px color="#009090"><font size=4px>〔不虞，猶不備也。〕</font></font><font size=4px>乃相繼遣河中兵戍奉天，又遣兵巡涇原以覘之。</font><font size=4px color="#009090"><font size=4px>〔覘，丑廉翻，又丑豔翻。〕</font></font><font size=4px>

 　　8是春不雨，米斗千钱。

 　　9夏，四月，丁丑，命御史大夫王端充諸道稅錢使。河東道租庸、鹽鐵使裴諝入奏事，</font><font size=4px color="#009090"><font size=4px>〔諝，私呂翻。〕</font></font><font size=4px>上問：「榷酤之利，歲入幾何﹖」諝久之不對。上復問之，</font><font size=4px color="#009090"><font size=4px>〔復，扶又翻。〕</font></font><font size=4px>對曰：「臣自河東來，所過見菽粟未種，農夫愁怨，臣以為陛下見臣，必先問人之疾苦，乃責臣以營利，臣是以未敢對也。」上謝之，拜左司郎中。諝，寬之子也。</font><font size=4px color="#009090"><font size=4px>〔裴寬事玄宗。〕</font></font><font size=4px>

 　　10辛卯，劍南節度使嚴武薨。武三鎮劍南，</font><font size=4px color="#009090"><font size=4px>〔按至德二載收長安，以武為劍南東川節度使。上皇誥以劍南兩川合為一道，拜武成都尹，充劍南節度使。既，召入朝。去年，復以武鎮劍南。凡再鎮劍南，前後三受命耳。廣德二年，考異謂東、西川非上皇誥所合者，蓋至德二載分劍南為東、西川，是年上皇還京師，則合東、西串為一道，必非上皇誥。通鑑乾元元年書嚴武貶巴州，寶應元年書以兵部侍郎嚴武為西川節度使，廣德二年書合東、西川，以黃門侍郎嚴武為節度使。據通鑑所書，武蓋再鎮劍南。今曰三鎮劍南，則是先嘗除東川，乃可言三。通鑑既不取新、舊二書，宜不書除東川一節。然言武三鎮劍南，更須博考。按下卷書武用崔旱事，亦只再鎮劍南耳。唐書蓋因杜甫詩，有「主恩前後三持節」之語，致有此誤。〕</font></font><font size=4px>厚賦斂以窮奢侈；梓州刺史章彝小不副意，召而杖殺之；然吐蕃畏之，不敢犯其境。母數戒其驕暴，</font><font size=4px color="#009090"><font size=4px>〔斂，力贍翻。吐，從暾入聲。數，所角翻。〕</font></font><font size=4px>武不從；及死，母曰：「吾今始免為官婢矣！」</font><font size=4px color="#009090"><font size=4px>〔言武驕暴，以悖逆致罪，禍必及母，今其死，乃知免。〕</font></font><font size=4px>

 　　11五月，癸丑，以右僕射郭英乂為劍南節度使。</font><font size=4px color="#009090"><font size=4px>〔為郭英乂為崔旱所殺張本。射，寅謝翻。使，疏吏翻。〕</font></font><font size=4px>

 　　12畿內麥稔，京兆尹第五琦請稅百姓田，十畝收其一，曰：「此古什一之法也。」</font><font size=4px color="#009090"><font size=4px>〔史言第五琦傅會古法以欺君。琦，音奇。〕</font></font><font size=4px>上從之。

 　　13平盧節度使侯希逸鎮淄青，</font><font size=4px color="#009090"><font size=4px>〔侯希逸鎮淄青始上卷上元二年。使，疏吏翻；下同。〕</font></font><font size=4px>好遊畋，營塔寺，</font><font size=4px color="#009090"><font size=4px>〔好，呼到翻。〕</font></font><font size=4px>軍州苦之。兵馬使</font><font size=4px color="#009090"><font size=4px>〔使，疏吏翻。〕</font></font><font size=4px>李懷玉得眾心，希逸忌之，因事解其軍職。希逸與巫宿於城外，軍士閉門不納，奉懷玉為帥。希逸奔滑州，上表待罪，</font><font size=4px color="#009090"><font size=4px>〔帥，所類翻。〕</font></font><font size=4px>詔赦之，召還京師。</font><font size=4px color="#009090"><font size=4px>〔還，從宣翻，又音如字。〕</font></font><font size=4px>秋，七月，壬辰，以鄭玉邈為平 盧、淄青節度大使，</font><font size=4px color="#009090"><font size=4px>〔邈，皇子也。〕</font></font><font size=4px>以懷玉知留後，賜名正己。時承</font><span class="h"><font size=4px>【章：十二行本「承」作「成」；乙十一行本同；張校同。】</font></font><font size=4px>德節度使李寶臣，魏博節度 使田承嗣，相衛節度使薛嵩，盧龍節度使李懷仙，收安、史餘黨，各擁勁卒數萬，治兵完城，</font><font size=4px color="#009090"><font size=4px>〔相，息亮翻。嗣，祥吏翻。治，直之翻。〕</font></font><font size=4px>自署文武將吏，不供貢賦，與山南東道節度使梁崇義及正己皆為婚姻，互相表裏。朝廷專事姑息，不能復制，雖名藩臣，羈縻而已。</font><font size=4px color="#009090"><font size=4px>〔史因李正己逐侯希逸，究言藩鎮之橫。復，扶又翻。將，即亮翻。朝，直遙翻。〕</font></font><font size=4px>

 　　14甲午，以上女昇平公主嫁郭子儀之子曖。</font><font size=4px color="#009090"><font size=4px>〔曖，烏代翻。〕</font></font><font size=4px>

 　　15太子母沈氏，吳興人也；</font><font size=4px color="#009090"><font size=4px>〔吳興，湖州。〕</font></font><font size=4px>安祿山之陷長安也，</font><font size=4px color="#009090"><font size=4px>〔見二百十八卷肅宗至德元載。〕</font></font><font size=4px>掠送洛陽宮。上克洛陽，</font><font size=4px color="#009090"><font size=4px>〔見二百二十一卷乾元二年。〕</font></font><font size=4px>見之，未及迎歸長安；會史思明再陷洛陽，</font><font size=4px color="#009090"><font size=4px>〔見一百二十一卷乾元二年。〕</font></font><font size=4px>遂失所在。上即位，遣使散求之，不獲。屈亥，壽州崇善寺尼廣澄詐稱太子母，按驗，乃故少陽院乳母也，</font><font size=4px color="#009090"><font size=4px>〔大明宮有少陽院，太子居之。尼，女夷翻。少，詩照翻。〕</font></font><font size=4px>鞭殺之。

 　　16九月，庚寅朔，置百高座於資聖、西明兩寺，</font><font size=4px color="#009090"><font size=4px>〔據百高座，百尺高座也。唐會要：資聖寺在崇仁坊，本長孫無忌宅，龍朔三年，為文德皇后資福，立為尼寺，咸亨四年，復為僧寺。西明寺在延康坊，本越國公楊素宅，貞觀中賜濮王泰，泰死，乃立為寺。〕</font></font><font size=4px>講仁王經，</font><font size=4px color="#009090"><font size=4px>〔所謂護國仁王經。〕</font></font><font size=4px>內出經二寶輿，以人為菩薩、鬼神之狀，導以音樂鹵簿，百官迎於光順門外，從至寺。</font><font size=4px color="#009090"><font size=4px>〔菩，音蒲。〕</font></font><font size=4px>薩，桑葛翻。

 　　17僕固懷恩誘回紇、吐蕃、吐谷渾、党項、奴剌</font><font size=4px color="#009090"><font size=4px>〔誘，羊久翻。吐，從暾入聲。紇，下沒翻。谷，音浴。党，音底朗翻。刺，盧達翻。〕</font></font><font size=4px>數十萬眾俱入寇，令吐蕃大 將尚結悉贊摩、馬重英等自北道趣奉天，党項帥任敷、鄭庭、郝德等自東道趣同州，</font><font size=4px color="#009090"><font size=4px>〔宋白曰：任敷，朔方舊將。趣，七喻翻；下同。〕</font></font><font size=4px>吐谷渾、奴刺之眾自西道趣盩厔，回紇繼吐蕃之後，懷恩又以朔方兵繼之。

 　　郭子儀使行軍司馬趙復之奏曰：「虜皆騎兵，其來如飛，不可易也。</font><font size=4px color="#009090"><font size=4px>〔易，以豉翻，輕也。〕</font></font><font size=4px>請使諸道節度使鳳翔李抱玉、滑濮李光庭、邠寧白孝德、</font><font size=4px color="#009090"><font size=4px>〔「李光庭」，恐當作「李光進」。〕</font></font><font size=4px>鎮西馬璘、河南郝庭玉、淮西李忠臣各出兵以扼其衝其要。」</font><font size=4px color="#009090"><font size=4px>〔此時李光庭、郝庭玉、李忠臣各在本道，餘皆分屯京西。〕</font></font><font size=4px>上從之。諸道多不時出兵；李忠臣方與諸將擊毬，得詔，亟命治行。</font><font size=4px color="#009090"><font size=4px>〔治，直之翻。〕</font></font><font size=4px>諸將及監軍皆曰：「師行必擇日。」忠臣怒曰：「父母有急，豈可擇日而後救邪！」即日勒兵就道。

 　　懷恩中途遇暴疾而歸；丁酉，死於鳴沙。</font><font size=4px color="#009090"><font size=4px>〔考異曰：舊懷恩傳曰：「懷恩領回紇及朔方之眾繼進，行至鳴沙縣，遇疾，舁歸；九月九日，死於靈武。」按長曆，九月庚寅朔。丁酉，八日也。唐曆、邠志皆云「九月八日，懷恩死於靈州。」今從實錄。〕</font></font><font size=4px>大將張韶代領其眾，別將徐璜玉殺之，范志誠又殺璜玉而領其眾。懷恩拒命三年，再引胡寇，為國大患，</font><font size=4px color="#009090"><font size=4px>〔去年及今年之寇。〕</font></font><font size=4px>上猶為之隱，</font><font size=4px color="#009090"><font size=4px>〔為，于偽翻。〕</font></font><font size=4px>前後敕制未嘗言其反；及聞其死，憫然曰：「懷恩不反，為左右所誤耳！」

 　　吐蕃至邠州，白孝德嬰城自守。甲辰，上命宰相及諸司長官</font><font size=4px color="#009090"><font size=4px>〔六曹有尚書，寺有卿，監有監，皆為諸司長官。〕</font></font><font size=4px>於西明寺行香設素饌，奏樂。</font><font size=4px color="#009090"><font size=4px>〔徼福於佛也。〕</font></font><font size=4px>是日，吐蕃十萬眾至奉天，京城震恐。朔方兵馬使渾瑊、</font><font size=4px color="#009090"><font size=4px>〔渾，戶昆翻，又戶本翻。瑊，古咸翻。〕</font></font><font size=4px>詩擊使白元光先戍奉天，虜始列營，瑊帥驍騎二百衝之，身先士卒，虜眾披靡。</font><font size=4px color="#009090"><font size=4px>〔先，昔見翻。披，普彼翻。〕</font></font><font size=4px>瑊挾虜將一人躍馬而還，從騎無中鋒鏑者。</font><font size=4px color="#009090"><font size=4px>〔從，才用翻。中，竹仲翻。〕</font></font><font size=4px>城上士卒望之，勇氣始振。乙巳，吐蕃進攻之，虜死傷甚眾，數日，斂眾還營；瑊夜引兵襲之，殺千餘人，前後與虜戰二百餘合，斬首五千級。丙午，罷百高座講；召郭子儀於河中，使屯涇陽。己酉，命李忠臣屯東渭橋，李光進屯雲陽，馬璘、郝庭玉屯便橋，李抱玉屯鳳翔，內侍駱奉仙、將軍李日越屯盩厔，同華節度使周智光屯同州，鄜坊節度使杜冕屯坊州，上自將六軍屯苑中。

 　　庚戌，下制親征。辛亥，魚朝恩請索城中，括士民私馬，令城中男子皆衣皁，</font><font size=4px color="#009090"><font size=4px>〔索，山客翻。衣，於既翻。〕</font></font><font size=4px>團結為兵，城門皆塞二開一。</font><font size=4px color="#009090"><font size=4px>〔塞，悉則翻。〕</font></font><font size=4px>士民大駭，踰垣鑿竇而逃者甚眾，吏不能禁。朝恩欲奉上幸河中以避吐蕃，恐群臣議論不一，一旦，百官入朝，立班久之，閤門不開，</font><font size=4px color="#009090"><font size=4px>〔謂東西上閤門也。〕</font></font><font size=4px>朝恩忽從禁軍十餘人操白刃而出，宣言：「吐蕃數犯郊畿，</font><font size=4px color="#009090"><font size=4px>〔操，七刀翻。數，所角翻。〕</font></font><font size=4px>車駕欲幸河中，何如﹖公卿皆錯愕不知所對。有劉給事者，獨出班抗聲曰：「敕使反邪！</font><font size=4px color="#009090"><font size=4px>〔唐人謂宦官為敕使。使，疏吏翻。〕</font></font><font size=4px>今屯軍如雲，不湏力扞寇，而遽欲脅天子棄宗廟社稷而去，非反而何！」朝恩驚沮而退，事遂寢。</font><font size=4px color="#009090"><font size=4px>〔劉給事立朝守正不可奪如此；且兩省官也，而史失其名，唐置史館何為哉！考異曰：新魚朝恩傳云：「僕固瑒攻絳州，使姚良據溫，誘回紇陷河陽。朝恩遣李忠誠討瑒，以霍文瑒監之；王景岑討良，王希遷監之。敗瑒於萬泉，生擒良。高暉等引吐蕃入寇，遣劉德信討斬之。故朝恩因麾下數克獲，竊以自高。是時郭子儀有定天下之功，居人臣第一，心媢之，乘相州敗，醜為詆 譖。肅宗不內其語，然猶罷子儀兵，留京師。代宗立，與程元振一口加毀，帝未及寤，子儀憂甚；俄而吐蕃陷京師，卒用其力，王室再安。朝恩內慚，乃勸帝徙洛 陽，欲遠戎狄，百僚在庭，朝恩從十餘人持兵出曰：『虜犯都甸，欲幸洛，云何﹖』宰相未對。有近臣折曰：『敕使反邪！今屯兵足以扞寇，何遽脅天子棄宗廟為！』朝恩色沮，而子儀亦謂不可，乃止。」李肇國史補曰：「代宗朝百僚，立班良久，閤門不開。魚朝恩忽擁白刃十餘人而出，宣言曰：『西蕃頻犯郊圻，欲幸河中，何如﹖』宰臣以下蒼黃不知所對。給事中劉，不記其名，出班抗聲曰：『敕使反邪！』云云。由此罷遷幸之議。」按僕固瑒攻榆，不聞攻絳州。高暉為李日越所擒，不聞劉德信所斬。朝恩欲幸河中，不聞欲幸洛。既云頻犯郊圻，必是吐蕃後入寇時也。新書所云，不知據何書。今從國史補。〕</font></font><font size=4px>

 　　自丙午至甲寅，大雨不止，故虜不能進。吐蕃移兵攻醴泉，党項西掠白水，</font><font size=4px color="#009090"><font size=4px>〔白水縣，漢粟邑之地，後魏太和二年，置白水縣及白水郡，隋廢郡存縣，唐屬同州。〕</font></font><font size=4px>東侵蒲津。丁巳，吐蕃大掠男女數萬而去，所過焚廬舍，蹂禾稼殆盡。周智光引兵邀擊，破之於澄城北，因逐北至鄜州。</font><font size=4px color="#009090"><font size=4px>〔宋白曰：鄜州，漢上郡雕陰之地。後魏太和十一年，置東秦州，孝昌二年，又改為北華州；廢帝二年，改為鄜州，因鄜畤為名。九域志：鄜州，東南至同州四百一十四里。澄城縣，在同州北九十里。坊州，漢渠搜縣，中部都尉理所，後魏屬鄜州管內。周天和七年，元皇帝作牧鄜州，於此置馬坊，唐高祖因置坊州，取馬坊為名。九域志：坊州，北至鄜州一百一十里。鄜，音夫。〕</font></font><font size=4px>智光素與杜冕不協，遂殺鄜州刺史張麟，阬冕家屬八十一人，焚坊州廬舍三千餘家。

 　　冬，十月，己未，復講經於資聖寺。

 　　吐蕃退至邠州，遇回紇，復相與入寇，</font><font size=4px color="#009090"><font size=4px>〔復，扶又翻；下復至同。〕</font></font><font size=4px>辛酉，至奉天。</font><font size=4px color="#009090"><font size=4px>〔考異曰：邠志曰：「八月，懷恩以諸戎入寇，九月，詔郭公討之，師于涇陽。回紇屯涇北，去我十里，朝恩請擊回紇。郭公曰：『我昔與回紇情契頗至，今茲為寇，必將有故，吾方導而問之，可不戰而下也。』朝恩流言謂郭公與懷恩為應，陰率諸軍列營渭上。郭公章疏逾旬不達。郭公諸子在長安聞之，使小將強羽以物議告郭公。郭公間道入覲，且以眾議聞。上曰：『無是。』即日令赴涇陽。朝恩驚曰：『郭公真長者，吾比疑之，誠小人也。』」按回紇九月未至涇陽，十月辛酉始至奉天，丙寅圍涇陽，丁卯子儀已與之盟，首尾纔七曰，豈容有章疏逾旬不達之事！子儀為元帥，與強敵對壘，豈可棄軍入朝！汾陽家傳此際亦無入朝事。今不取。〕</font></font><font size=4px>癸亥，党項焚同州官廨、民居而去。</font><font size=4px color="#009090"><font size=4px>〔廨，居隘翻。〕</font></font><font size=4px>

 　　丙寅，回紇、吐蕃合兵圍涇陽，子儀命諸將嚴設守備而不戰。及暮，二虜退屯北原，</font><font size=4px color="#009090"><font size=4px>〔涇陽之北原也。〕</font></font><font size=4px>丁卯，復至城下。是時，回紇與吐蕃聞僕固懷恩死，已爭長，不相睦，</font><font size=4px color="#009090"><font size=4px>〔長，知兩翻。〕</font></font><font size=4px>分營而居，子儀知之。回紇在城西，子儀使牙將李光瓚等往說之，</font><font size=4px color="#009090"><font size=4px>〔牙將者，牙前將領，統元帥親兵。說，式芮翻；下往說同。〕</font></font><font size=4px>欲與之共擊吐蕃。回紇不信，曰：「郭公固在此乎﹖汝紿我耳。若果在此，可得見乎﹖」光瓚還報，子儀曰：「今眾寡不敵，難以力勝。昔與回紇契約甚厚，不若挺身往說之，可不戰而下也。」諸將請選鐵騎五百為衛從，</font><font size=4px color="#009090"><font size=4px>〔從，才用翻。〕</font></font><font size=4px>子儀曰：「此適足為害也。」郭晞扣馬諫曰：「彼，虎狼也；大人，國之元帥，柰何以身為虜餌！」子儀曰：「今戰，則父子俱死而國家危；往以至誠與之言，或幸而見從，則四海之福也！不然，則身沒而家全。」</font><font size=4px color="#009090"><font size=4px>〔子儀之審處利害而權其輕重者如此。〕</font></font><font size=4px>以鞭擊其手曰：「去！」遂與數騎開門而出，使人傳呼曰：「令公來！」</font><font size=4px color="#009090"><font size=4px>〔子儀時為中書令，故傳呼令公。〕</font></font><font size=4px>回紇大驚。其大帥合胡祿都督藥葛羅，可汗之弟也，執弓注矢立於陣前。子儀免冑釋甲投槍而進，回紇諸酋長相顧曰：「是也！」</font><font size=4px color="#009090"><font size=4px>〔酋，慈由翻。〕</font></font><font size=4px>皆下馬羅拜。子儀亦下馬，前執藥葛羅手，讓之曰：「汝回紇有大功於唐，</font><font size=4px color="#009090"><font size=4px>〔謂舉兵助唐平安、史也。〕</font></font><font size=4px>唐之報汝亦不薄，柰何負約，深入吾地，侵逼畿縣，</font><font size=4px color="#009090"><font size=4px>〔唐京都屬縣，附城之縣為赤，為次赤。如昭應、奉天、醴泉等縣為次赤。餘為畿縣。〕</font></font><font size=4px>棄前功，結怨仇，背恩德而助叛臣，何其愚也！</font><font size=4px color="#009090"><font size=4px>〔背，蒲妹翻。〕</font></font><font size=4px>且懷恩叛君棄母，</font><font size=4px color="#009090"><font size=4px>〔謂懷恩阻兵汾、絳，既而叛歸靈武，棄母於汾州也。〕</font></font><font size=4px>於汝國何有！今吾挺身而來，聽汝執我殺之，我之將士必致死與汝戰矣。」藥葛羅曰：「懷恩欺我，言天可汗已晏駕，令公亦捐館，中國無主，我是以敢與之來。今知天可汗在上都，</font><font size=4px color="#009090"><font size=4px>〔自貞觀中四夷君長請太宗為天可汗，是後夷人率謂天子為天可汗。上都，長安也。〕</font></font><font size=4px>令公復總兵於此，懷恩又為天所殺，我曹豈肯與令公戰乎！」子儀因說之曰：「吐蕃無道，乘我國有亂，不顧舅甥之親，</font><font size=4px color="#009090"><font size=4px>〔吐蕃尚唐公主，為舅甥之國。復，扶又翻。說，式芮翻。〕</font></font><font size=4px>吞噬我邊鄙，焚蕩我畿甸，其所掠之財不可勝載，</font><font size=4px color="#009090"><font size=4px>〔勝，音升。〕</font></font><font size=4px>馬牛雜畜，長數百里，</font><font size=4px color="#009090"><font size=4px>〔畜，許救翻。長，直亮翻。〕</font></font><font size=4px>彌漫在野，此天以賜汝也。全師而繼好，</font><font size=4px color="#009090"><font size=4px>〔漫，音萬，又莫官翻。好，呼到翻。〕</font></font><font size=4px>破敵以取富，為汝計，孰便於此！不可失也。」藥葛羅曰：「吾為懷恩所誤，負公誠深，今請為公盡力，擊吐蕃以謝過。</font><font size=4px color="#009090"><font size=4px>〔為，于偽翻。〕</font></font><font size=4px>然懷恩之子，可敦兄弟也，願捨之勿殺。」子儀許之。回紇觀者</font><span class="h"><font size=4px>【章：十二行本「者」下有「左右」二字；乙十一行本同；退齋校同。】</font></font><font size=4px>為兩翼，稍前，子儀麾下亦進，子儀揮手卻之，因取酒與其酋長共飲。藥葛羅使子儀先執酒為誓， 子儀酹地曰：</font><font size=4px color="#009090"><font size=4px>〔紇，下沒翻。酋，慈由翻。長，知兩翻。酹，盧對翻。以酒沃地曰酹。〕</font></font><font size=4px>「大唐天子萬歲！回紇可汗亦萬歲！兩國將相亦萬歲！有負約者，身隕陳 前，家族□□。」</font><span class="h"><font size=4px>【章：十二行本作「滅絕」二字；乙十一行本同；張校同，云無註本脫「滅絕」二字。】</font></font><font size=4px>可，從刊入聲。汗，音寒。將，即亮翻。相，息亮翻。 陳，讀曰陣。〕盃至藥葛羅，亦酹地曰：「如令公誓！」於是諸酋長皆大喜曰：「曏以二巫師從軍，巫言此行甚安隱，</font><font size=4px color="#009090"><font size=4px>〔隱，讀曰穩。〕</font></font><font size=4px></font><span class="h"><font size=4px>【章：乙十一行本正作 「穩」；乙本同。】</font></font><font size=4px>不與唐戰，見一大人而還，今果然矣。」子儀遺之綵三千匹，</font><font size=4px color="#009090"><font size=4px>〔遺，唯季翻。〕</font></font><font size=4px>酋長分以賞巫。子儀竟與定約而還。吐蕃聞之，夜，引兵遁去。回紇遣其酋長石野那等六人入見天子。</font><font size=4px color="#009090"><font size=4px>〔見，賢遍翻。〕</font></font><font size=4px>

 　　藥葛羅帥眾追吐蕃，子儀使白元光帥精騎與之俱；癸酉，戰於靈臺西原，大破之，</font><font size=4px color="#009090"><font size=4px>〔靈臺，漢鶉觚縣地，天寶元年，更名靈臺。九域志：靈臺縣，在涇州東九十里。舊史，破吐蕃處，在靈臺縣西五十里，地名赤山嶺。〕</font></font><font size=4px>殺吐蕃萬計，得所掠士女四千人。丙子，又破之於涇州東。</font><font size=4px color="#009090"><font size=4px>〔考異曰：實錄曰：「十月，吐蕃退至邠州，與回紇相遇，復合從為寇。辛酉，寇奉天。乙亥，回紇以懷恩死，貳於吐蕃。丁丑，郭子儀單騎詣回紇軍，免冑與回紇大將語，責以負約，遂與之盟。己卯，回紇首領石野那等六人來朝。庚辰，子儀遣白元光帥精銳會回紇兵數千人大破吐蕃十餘萬眾于靈臺縣之西原。」汾陽家傳曰：「十月八日，吐蕃、回紇合圍涇陽，屯于北原。其夜，公使方面各除道二，詰朝將戰。明日，寇又室，兵甲益盛。公使衙前將李光瓚等出諭之，亦不受，請決戰。公以虜騎勁，亦以眾寡不敵，孫軍無救，使闢軍門，躍一騎而出。兵部郎中馬錫、主客員外郎陳翃時以一騎從。回紇合胡祿都督藥葛羅宰相立於陣前，持滿相向，公前叱之云云。藥葛羅等惘然懷慚，伏而請罪，因與之盟。吐蕃聞之，夜半，抽兵而逸。回紇藥葛羅等遽追之，公使白元光等繼之，十五曰至靈臺，破尚結息一十萬眾。十八日，於涇州東又破之。」舊子儀傳曰：「子儀自河中至，屯於涇陽，而虜騎已合。子儀一軍萬餘人，而雜虜圍之數重。子儀使李國臣、高昇拒其東，陳迴光當其西，朱元琮當其北，子儀帥甲騎二千出沒於左右前後。虜見而問曰：『此誰也﹖』報曰：『郭令公也。』回紇曰：『令公存乎﹖僕固懷恩言天可汗已棄四海，令公亦謝世，中國無主，故從其來。今令公存，天可汗存乎﹖』報之曰：『皇帝萬壽無疆。』回紇皆曰；『懷恩欺我。』子儀又使諭之云云。回紇曰：『謂令公亡矣，不然，何以至此！令公誠存，安得而見之﹖』子儀將出，諸將諫。子儀曰：『今力固不敵，且至誠感神，況虜輩乎！』回紇傳曰：「吐蕃將馬重英等十月初引退，取邠州舊路而歸。回紇首領羅達干等帥其眾二千餘騎詣涇陽請降，子儀許之，率眾被甲持滿數千人。回紇譯曰：『此來非惡心，要見令公。』子儀曰：『我令公也。』回紇曰：『請去甲。』子儀便脫兜鍪槍甲，竦馬挺身而前。回紇酋長相顧曰：『是也！』便下馬羅拜。子儀亦下馬，執回紇大將合胡祿都督藥葛羅等手，責讓之曰：『國家知回紇有功，報汝大厚，汝何負約，犯我王畿！我須與汝戰，何乃降為！我一身挺入汝營，任心拘縶，我下將士須與汝戰。』回紇又譯曰：『懷恩負心，來報可汗云，「唐國天子今已向江、淮，令公亦不主兵，」我是敢來。今知天可汗見在上都，令公為將，懷恩天又殺之，今請追殺吐蕃，收其羊馬，以報國恩。』邠志曰：「十月二十四曰，回紇逼涇陽，陣于郭西，使漢語者曰：『城中誰將﹖』軍吏對曰：『郭令公也。』虜曰：『郭令公亡矣，紿我也。』郭公聞之，獨與家童五六人常服相詣。其子晞等扣馬止之，公撾其手曰：『去。』使人告虜，按轡就之。回紇熟視曰：『是也！』下馬皆拜，曰：『始者不知令公尚在，今日降，可乎！』郭公入其眾，取酒飲之。虜又請曰：『恐不見信，願擊吐蕃以自鹈。』郭公從之。回紇擊吐蕃，逐之，三十日，敗蕃眾於靈臺，殺萬餘人而去。」按長曆十月己未朔，三日辛酉，十九日丁丑。如實錄所言，豈有回紇、吐蕃數十萬眾入京畿，留十七日而寂無攻戰之一事乎！當是時，陳翃在子儀軍中，所記月日近得其實。今二虜圍涇陽及子儀與回紇盟及破吐蕃月日，皆從汾陽家傳。事則兼采眾書，擇其可信者取之。〕</font></font><font size=4px>

 　　丁丑，仆固怀恩将张休藏等降。

 　　辛巳，詔罷親征，京城解嚴。

 　　18初，肅宗以陝西節度使郭英乂領神策軍，使內侍魚朝恩監其軍；英乂入為僕射，朝恩專將之。</font><font size=4px color="#009090"><font size=4px>〔將，即亮翻；下同。〕</font></font><font size=4px>及上幸，陝朝恩舉在陝兵與神策軍迎扈，悉號神策軍，天子幸其營。及京師平，朝恩遂以軍歸禁中，自將之，然尚未得與北軍齒。</font><font size=4px color="#009090"><font size=4px>〔北軍，北門六軍也。〕</font></font><font size=4px>至是，朝恩以神策軍從上屯苑中，其勢寖盛，分為左、右廂，居北軍之右矣。</font><font size=4px color="#009090"><font size=4px>〔史言神策軍雄盛之所由始。〕</font></font><font size=4px>

 　　19郭子儀以僕固名臣、李建忠等皆懷恩驍將，恐逃入外夷，請招之。名臣，懷恩之姪也，時在回紇營。上敕并舊將有功者皆赦其罪，令回紇送之。壬午，名臣以千餘騎來降。子儀使開府儀同三司慕容休貞以書諭党項帥鄭庭、郝德等，皆詣鳳翔降。

 　　20甲申，周智光詣闕獻捷，再宿歸鎮。智光負專殺之罪未治，</font><font size=4px color="#009090"><font size=4px>〔謂殺張麟及杜冕家屬之罪。治，直之翻。〕</font></font><font size=4px>上既遣而悔之。

 　　21乙酉，回紇胡祿都督等二百餘人入見，前後贈曁繒帛十萬匹；府藏空竭，稅百官俸以給之。</font><font size=4px color="#009090"><font size=4px>〔見，賢遍翻。藏，徂浪翻。〕</font></font><font size=4px>
</font><!--/HTMLBUILERPART0--><font size=4px>