<font size=4px>　　晉紀二十四</font><font size=4px color="#009090"><font size=4px>〔起屠維大荒落（己巳），盡上敦牂（庚午），凡二年。〕</font></font><font size=4px>

 　　海西公下

 　　太和四年（己巳、三六九）

 　　春，三月，大司馬溫請與徐、兗二州刺史郗愔、江州刺史桓沖、豫州刺史袁真等伐燕。</font><font size=4px color="#009090"><font size=4px>〔慕容恪死，溫乃伐燕，自謂相時而動，可以制勝，豈知為慕容垂所敗哉！郗，丑之翻。愔，挹淫翻。〕</font></font><font size=4px>初，愔在北府，</font><font size=4px color="#009090"><font size=4px>〔晉，都建康，以京口為北府，歷陽為西府，姑孰為南州。〕</font></font><font size=4px>溫常云：「京口酒可飲，兵可用。」</font><font size=4px color="#009090"><font size=4px>〔京口兵可用，蓋山川風氣然也，豈必至謝玄用之而後敵人知畏哉！〕</font></font><font size=4px>深不欲愔居之；而愔暗於事機，乃遺溫牋，</font><font size=4px color="#009090"><font size=4px>〔遺，于季翻。〕</font></font><font size=4px>欲共獎王室，請督所部出河上。愔子超為溫參軍，取視，寸寸毀裂；乃更作愔牋，</font><font size=4px color="#009090"><font size=4px>〔更，工衡翻。〕</font></font><font size=4px>自陳非將帥才，不堪軍旅，</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>老病，乞閒地自養，勸溫并領己所統。溫得牋大喜，即轉愔冠軍將軍、會稽內史。</font><font size=4px color="#009090"><font size=4px>〔冠，古玩翻。會稽為王國，改太守為內史。會，工外翻。〕</font></font><font size=4px>溫自領徐、兗二州刺史。夏，四月，庚戌，溫帥步騎五萬發姑孰。</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>

 　　甲子，燕主暐立皇后可足渾氏，太后從弟尚書令豫章公翼之女也。</font><font size=4px color="#009090"><font size=4px>〔從，才用翻。〕</font></font><font size=4px>

 　　大司馬溫自兗州伐燕。郗超曰：「道遠，汴水又淺，</font><font size=4px color="#009090"><font size=4px>〔兵亂之餘， 汴水填淤，未嘗有人浚治，故淺。汴，皮變翻。〕</font></font><font size=4px>恐漕運難通。」溫不從。六月，辛丑，溫至金鄉，</font><font size=4px color="#009090"><font size=4px>〔金鄉縣，後漢屬山陽郡，晉屬高平郡，隋屬濟陰郡，唐屬兗 州，我宋屬濟州，縣在州東南九十里。〕</font></font><font size=4px>天旱，水道絕，溫使冠軍將軍毛虎生鑿鉅野三百里，引汶水會于清水。</font><font size=4px color="#009090"><font size=4px>〔班固地理志，汶水出泰山萊蕪縣西南，入濟。水經 註：濟水東北入鉅野，其故瀆又東北右合洪水；；洪水上承鉅野薛訓渚，謂之桓公瀆，濟自是北注。杜佑曰：濟水，因王莽末渠涸不復截河過，今東平、濟南、淄川、北海界中有水流入海，謂之清河，實菏澤、汶水合流，亦曰濟河，蓋因舊名，非濟水也。汶，音問。〕</font></font><font size=4px>虎生，寶之子也。</font><font size=4px color="#009090"><font size=4px>〔毛寶預有平蘇峻之功。註又見前。〕</font></font><font size=4px>溫引舟師自清水入河，舳艫數百里。</font><font size=4px color="#009090"><font size=4px>〔舳，音逐。艫，音盧。〕</font></font><font size=4px>郗超曰：「清水入河，難以通運。</font><font size=4px color="#009090"><font size=4px>〔自清水入河，皆是泝流，又道里回遠，故言難以通運。〕</font></font><font size=4px>若寇不戰，運道又絕，因敵為資，復無所得，</font><font size=4px color="#009090"><font size=4px>〔復，扶又翻。〕</font></font><font size=4px>此危道也。不若盡舉見眾直趨鄴城，</font><font size=4px color="#009090"><font size=4px>〔見，賢遍翻。趨，七喻翻。〕</font></font><font size=4px>彼畏公威名，必望風逃潰，北歸遼、碣。</font><font size=4px color="#009090"><font size=4px>〔碣，音竭。〕</font></font><font size=4px>若能出戰，則事可立決。若欲城鄴而守之，則當此盛夏，難為功力，百姓布野，盡為官有，易水以南必交臂請命矣。但恐明公以此計輕銳，勝負難必，欲務持重，則若頓兵河、濟，</font><font size=4px color="#009090"><font size=4px>〔濟，子禮翻。〕</font></font><font size=4px>控引漕運，俟資儲充備，至來夏乃進兵；雖如賒遲，</font><font size=4px color="#009090"><font size=4px>〔賒，遠也。〕</font></font><font size=4px>然期於成功而已。捨此二策而連軍北上，</font><font size=4px color="#009090"><font size=4px>〔上，時掌翻。〕</font></font><font size=4px>進不速決，退必愆乏。</font><font size=4px color="#009090"><font size=4px>〔愆，差爽也。乏，匱竭也。此言糧運。〕</font></font><font size=4px>賊因此勢以日月相引，漸及秋冬，水更澀滯。</font><font size=4px color="#009090"><font size=4px>〔澀，色立翻。〕</font></font><font size=4px>且北土早寒，三軍裘褐者少，</font><font size=4px color="#009090"><font size=4px>〔少，詩沼翻。〕</font></font><font size=4px>恐於時所憂，非獨無食而已。」溫又不從。</font><font size=4px color="#009090"><font size=4px>〔郗超之謀略，豈常人所及哉，宜桓溫重之也。重之而不從其計者，直趨鄴城，決勝負於一戰，溫所不敢；頓兵河、濟以待來年，使燕得為備，溫亦不為也。〕</font></font><font size=4px>

 　　溫遣建威將軍檀玄攻湖陸，拔之，</font><font size=4px color="#009090"><font size=4px>〔湖陸縣，前漢曰湖陵，屬山陽郡，章帝更名湖陸；晉分屬高平郡。賢曰：湖陸故城在今兗州方與縣東南。〕</font></font><font size=4px>獲燕寧東將軍慕容忠。燕主暐以下邳王厲為征討大都督，帥步騎二萬逆戰于黃墟，</font><font size=4px color="#009090"><font size=4px>〔水經註：陳留小黃縣有黃鄉。杜預曰：外黃縣東有黃城，兵亂之後，城邑丘墟，故曰黃墟。帥，讀曰率。騎，奇寄翻。〕</font></font><font size=4px>厲兵大敗，單馬奔還。高平太守徐翻舉郡來降。前鋒鄧遐、朱序敗燕將傅顏於林渚。</font><font size=4px color="#009090"><font size=4px>〔水經註：華水東逕棐城北，即北林亭也。春秋諸侯會于棐林以救鄭，遇于北林。按林鄉故城在新鄭北；又有曰鷢陂，在長社東北，林鄉西南。敗，補邁翻。〕</font></font><font size=4px>暐復遣樂安王臧統諸軍拒溫，</font><font size=4px color="#009090"><font size=4px>〔復，扶又翻。〕</font></font><font size=4px>臧不能抗，乃遣散騎常侍李鳳求救于秦。</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>

 　　秋，七月，溫屯武陽，</font><font size=4px color="#009090"><font size=4px>〔此東武陽也，漢屬東郡，魏、晉屬陽平郡，唐改曰朝城縣、屬魏州。〕</font></font><font size=4px>燕故兗州刺史孫元帥其族黨起兵應溫，溫至枋頭。</font><font size=4px color="#009090"><font size=4px>〔帥，讀曰率。枋，音方。〕</font></font><font size=4px>暐及太傅評大懼，謀奔和龍。吳王垂曰：「臣請擊之；若其不捷，走未晚也。」暐乃以垂代樂安王臧為使持節、南討大都督，</font><font size=4px color="#009090"><font size=4px>〔使，疏吏翻。〕</font></font><font size=4px>帥征南將軍范陽王等眾五萬以拒溫。垂表司徒左長史申胤、黃門侍郎封孚、尚書郎悉羅騰皆從軍。</font><font size=4px color="#009090"><font size=4px>〔悉羅騰，蓋夷人，以部落為氏，如魏書官氏志所載，神元時餘部諸姓內入者叱羅氏、如羅氏之類。〕</font></font><font size=4px>胤，鍾之子；孚，放之子也。</font><font size=4px color="#009090"><font size=4px>〔申鍾見九十五卷成帝咸和九年。封放見九十九卷穆帝永和七年。〕</font></font><font size=4px>

 　　暐又遣散騎侍郎樂嵩請救于秦，許賂以虎牢以西之地。秦王堅引群臣議于東堂，皆曰：「昔桓溫伐我，至灞上，</font><font size=4px color="#009090"><font size=4px>〔見九十九卷永和十年。〕</font></font><font size=4px>燕不救我；今溫伐燕，我何救焉！且燕不稱藩於我，我何為救之！」王猛密言於堅曰：「燕雖強大，慕容評非溫敵也。若溫舉山東，進屯洛邑，收幽、冀之兵，引并、豫之粟，觀兵崤、澠，</font><font size=4px color="#009090"><font size=4px>〔澠，彌兗翻。〕</font></font><font size=4px>則陛下大事去矣。今不如與燕合兵以退溫；溫退，燕亦病矣，然後我承其弊而取之，不亦善乎！」</font><font size=4px color="#009090"><font size=4px>〔王猛之取李儼，其計亦出此〕</font></font><font size=4px>堅從之。八月，遣將軍苟池、洛州刺史鄧羌帥步騎二萬以救燕，出自洛陽，軍至潁川；</font><font size=4px color="#009090"><font size=4px>〔潁州郡，治許昌。〕</font></font><font size=4px>又遣散騎侍郎姜撫報使于燕。</font><font size=4px color="#009090"><font size=4px>〔使，疏吏翻。〕</font></font><font size=4px>以王猛為尚書令。

 　　太子太傅封孚問於申胤曰：「溫眾強士整，乘流直進，今大軍徒逡巡高岸，兵不接刃，未見克殄之理，事將何如﹖」胤曰：「以溫今日聲勢，似能有為，然在吾觀之，必無成功。何則﹖晉室衰弱，溫專制其國，晉之朝臣未必皆與之同心。</font><font size=4px color="#009090"><font size=4px>〔朝，直遙翻。〕</font></font><font size=4px>故溫之得志，眾所不願也，必將乖阻以敗其事。</font><font size=4px color="#009090"><font size=4px>〔乖，異也。阻，隔也。敗，補邁翻。〕</font></font><font size=4px>又，溫驕而恃眾，怯於應變。大眾深入，值可乘之會，反更逍遙中流，不出赴利，欲望持久，坐取全勝；</font><font size=4px color="#009090"><font size=4px>〔溫之為計正如此，申胤料之審矣。〕</font></font><font size=4px>若糧廩愆懸，情見勢屈，必不戰自敗，此自然之數。」</font><font size=4px color="#009090"><font size=4px>〔溫攻秦而不渡霸水，攻燕而徘徊枋頭，人皆咎其不進，知彼知己，溫蓋臨敵而方有見乎此也。溫之智雖不足以禁暴定功，然其去眾人亦遠矣。愆，謂糧運失期不至。懸，絕也。見，賢遍翻。〕</font></font><font size=4px>

 　　溫以燕降人段思為鄉導，</font><font size=4px color="#009090"><font size=4px>〔降，戶江翻。鄉，讀曰嚮。〕</font></font><font size=4px>悉羅騰與溫戰，生擒思；溫使故趙將李述徇趙、魏，騰，又與虎賁中郎將染干津擊斬之；</font><font size=4px color="#009090"><font size=4px>〔染干，亦夷姓，如悉羅之類。〕</font></font><font size=4px>溫軍奪氣。

 　　初，溫使豫州刺史袁真攻譙、梁，開石門以通水運，真克譙、梁而不能開石門，</font><font size=4px color="#009090"><font size=4px>〔譙、梁，譙郡及梁國也。〕</font></font><font size=4px>水運路塞。</font><font size=4px color="#009090"><font size=4px>〔塞，悉則翻。〕</font></font><font size=4px>

 　　九月，燕范陽王德帥騎一萬、蘭臺</font><span class="h"><font size=4px>【章：十二行本「臺」下有「治書」二字；乙十一行本同；退齋校同。】</font></font><font size=4px>侍御史劉當帥騎五千屯石門，豫州刺史李邽帥州兵五千斷溫糧道。</font><font size=4px color="#009090"><font size=4px>〔燕豫州刺史治許昌。斷，丁管翻。〕</font></font><font size=4px>當，佩之子也。</font><font size=4px color="#009090"><font size=4px>〔劉佩為慕容皝將，卻石虎，攻宇文，皆有功。〕</font></font><font size=4px>德使將軍慕容宙帥騎一千為前鋒，與晉兵遇，宙曰：「晉人輕剽，</font><font size=4px color="#009090"><font size=4px>〔剽，匹妙翻；急也。〕</font></font><font size=4px>怯於陷敵，勇於乘退，宜設餌以釣之。」乃二百騎挑戰，</font><font size=4px color="#009090"><font size=4px>〔挑，徒了翻。〕</font></font><font size=4px>分餘騎為三伏。挑戰者兵未交而走，晉兵追之，宙帥伏以擊之，晉兵死者甚眾。

 　　溫戰數不利，糧儲復竭，</font><font size=4px color="#009090"><font size=4px>〔數，所角翻。復，扶又翻；下同。〕</font></font><font size=4px>又聞秦兵將至，丙申，焚舟，棄輜重、鎧仗，</font><font size=4px color="#009090"><font size=4px>〔重，直用翻。〕</font></font><font size=4px>自陵道奔還。以毛虎生督東燕等四郡諸軍事，領東燕太守。</font><font size=4px color="#009090"><font size=4px>〔沈約曰：東燕郡，江左分濮陽所立也。余按石虎分東燕郡屬洛州，則是郡蓋祖逖在豫州時所置也。燕，於賢翻。〕</font></font><font size=4px>

 　　溫自東燕出倉垣，鑿井而飲，</font><font size=4px color="#009090"><font size=4px>〔汴水、濟瀆皆自北而南，恐追兵毒其上流，故鑿井而飲。〕</font></font><font size=4px>行七百餘里。燕之諸將爭欲追之，吳王垂曰：「不可，溫初退惶恐，必嚴設警備，簡精銳為後拒，擊之未必得志，不如緩之。彼幸吾未至，必晝夜疾趨，俟其士眾力盡氣衰，然後擊之，無不克矣。」乃帥八千騎徐行躡其後。溫果兼道而進。數日，垂告諸將曰：「溫可擊矣。」乃急追之，及溫於襄邑。</font><font size=4px color="#009090"><font size=4px>〔襄邑縣，自漢以來屬陳留郡。〕</font></font><font size=4px>范陽王德先帥勁騎四千伏於襄邑東澗中，與垂夾擊溫，大破之，斬首三萬級。秦苟池邀擊溫於譙，又破之，死者復以萬計。孫元遂據武陽以拒燕，燕左衛將軍孟高討擒之。

 　　冬，十月，己巳，大司馬溫收散卒，屯于山陽。</font><font size=4px color="#009090"><font size=4px>〔劉昫曰：山陽，漢射陽縣地；晉置山陽郡，改為山陽縣，唐為楚州治所。〕</font></font><font size=4px>溫深恥喪敗，</font><font size=4px color="#009090"><font size=4px>〔喪，息浪翻。〕</font></font><font size=4px>乃歸罪於袁真，</font><font size=4px color="#009090"><font size=4px>〔以石門不開、糧運不繼為真罪。〕</font></font><font size=4px>奏免真為庶人；又免冠軍將軍鄧遐官。</font><font size=4px color="#009090"><font size=4px>〔冠，古玩翻。〕</font></font><font size=4px>真以溫誣己，不服，表溫罪狀；朝廷不報。真遂據壽春叛降燕，且請救；亦遣使如秦。</font><font size=4px color="#009090"><font size=4px>〔降，戶江翻。使，疏吏翻；下同。〕</font></font><font size=4px>溫以毛虎生領淮南太守，守歷陽。</font><font size=4px color="#009090"><font size=4px>〔淮南太守本治壽春，壽春既叛，以虎生領淮南而守歷陽。歷陽本淮南屬縣，虎生守之，外以備壽春，內以衛江南。〕</font></font><font size=4px>

 　　燕、秦既結好，</font><font size=4px color="#009090"><font size=4px>〔好，呼到翻。〕</font></font><font size=4px>使者數往來。</font><font size=4px color="#009090"><font size=4px>〔數，所角翻。〕</font></font><font size=4px>燕散騎侍郎</font><span class="h"><font size=4px>【章：十二行本「郎」下有「太原」二字；乙十一行本同；孔本同；張校同。】</font></font><font size=4px>郝晷、給事黃門侍郎梁琛相繼如秦。</font><font size=4px color="#009090"><font size=4px>〔琛，丑林翻。〕</font></font><font size=4px>晷與王猛有舊，猛接以平生，問以東方之事。晷見燕政不脩而秦大治，</font><font size=4px color="#009090"><font size=4px>〔治，直吏翻。〕</font></font><font size=4px></font><span class="h"><font size=4px>【章：十二行本「治」下有「知燕將亡」四字；乙十一行本同；孔本同；張校同；退齋校同。】</font></font><font size=4px>陰欲自託於猛，頗泄其實。

 　　琛至長安，秦王堅方畋於萬年，</font><font size=4px color="#009090"><font size=4px>〔萬年，秦之櫟陽，漢高帝更名，屬馮翊，晉屬京兆。〕</font></font><font size=4px>欲引見琛，</font><font size=4px color="#009090"><font size=4px>〔見，賢遍翻。〕</font></font><font size=4px>琛曰：「秦使至燕，燕之君臣朝服備禮，灑掃宮庭，</font><font size=4px color="#009090"><font size=4px>〔朝，直遙翻。灑，所賣翻，又如字。掃，所報翻，又如字。〕</font></font><font size=4px>然後敢見。今秦王欲野見之，使臣不敢聞命！」尚書郎辛勁謂琛曰：「賓客入境，惟主人所以處之，君焉得專制其禮！且天子稱乘輿，</font><font size=4px color="#009090"><font size=4px>〔處，昌呂翻。焉，於虔翻。乘，繩證翻。〕</font></font><font size=4px>所至曰行在所，何常居之有！又，春秋亦有遇禮，</font><font size=4px color="#009090"><font size=4px>〔春秋：隱四年，公及宋公遇于清。公羊傳曰：遇者何﹖不期也。杜預曰：遇者，草次之期，二國各簡其禮，若道路相逄遇也。〕</font></font><font size=4px>何為不可乎！」琛曰：「晉室不綱，靈祚歸德，</font><font size=4px color="#009090"><font size=4px>〔靈祚，猶班彪王命論所謂神明之祚也。〕</font></font><font size=4px>二方承運，俱受明命。而桓溫猖狂，闚我王略，</font><font size=4px color="#009090"><font size=4px>〔左傳：侵敗王略。杜預註曰：略，經略法度。余謂此略，封略也，如左傳「王與之武公之略」之略。〕</font></font><font size=4px>燕危秦孤，勢不獨立，是以秦主同恤時患，要結好援。</font><font size=4px color="#009090"><font size=4px>〔要，一遙翻。好，呼到翻；下同。〕</font></font><font size=4px>東朝君臣，引領西望，愧其不競，以為鄰憂，</font><font size=4px color="#009090"><font size=4px>〔競，強也。朝，直遙翻；下同。〕</font></font><font size=4px>西使之辱，敬待有加。今強寇既退，交聘方始，謂宜崇禮篤義以固二國之歡；若忽慢使臣，是卑燕也，豈脩好之義乎！夫天子以四海為家，故行曰乘輿，止曰行在。今海縣分裂，</font><font size=4px color="#009090"><font size=4px>〔騶衍曰：中國有赤縣神州，赤縣神州內有九州，禹所敘九州是也；其外有裨海環之。海縣之說，蓋本諸此。〕</font></font><font size=4px>天光分曜，安得以乘輿、行在為言哉！禮，不期而見曰遇；蓋因事權行，其禮簡略，豈平居容與之所為哉！客使單行，誠勢屈於主人；然苟不以禮，亦不敢從也。」堅乃為之設行宮，</font><font size=4px color="#009090"><font size=4px>〔為，于偽翻。〕</font></font><font size=4px>百僚陪位，然後延客，如燕朝之儀。

 　　事畢，堅與之私宴，</font><font size=4px color="#009090"><font size=4px>〔倣古私覿之禮也。〕</font></font><font size=4px>問：「東朝名臣為誰﹖」琛曰：「太傅上庸王評，明德茂親，光輔王室；車騎大將軍吳王垂，雄略冠世，</font><font size=4px color="#009090"><font size=4px>〔冠，古玩翻。〕</font></font><font size=4px>折衝禦侮：其餘或以文進，或以武用，官皆稱職，</font><font size=4px color="#009090"><font size=4px>〔稱，尺證翻。〕</font></font><font size=4px>野無遺賢。」

 　　琛從兄奕為秦尚書郎，</font><font size=4px color="#009090"><font size=4px>〔從，才用翻。〕</font></font><font size=4px>堅使典客，館琛於奕舍。</font><font size=4px color="#009090"><font size=4px>〔漢有典客之官，後改為大鴻臚。此特臨時使之典客耳。館，音貫；下果館同。〕</font></font><font size=4px>琛曰：「昔諸葛瑾為吳聘蜀，與諸葛亮惟公朝相見，退無私面，</font><font size=4px color="#009090"><font size=4px>〔瑾、亮兄弟也。為，于偽翻。〕</font></font><font size=4px>余竊慕之。今使之即安私室，所不敢也。」乃不果館。奕數來就邸其本心，各有所在。琛欲言東國之美，恐非西國之所欲聞；</font><font size=4px color="#009090"><font size=4px>〔燕在關東，秦在關西，二方分據，故謂燕為東國，秦為西國。〕</font></font><font size=4px>欲言其惡，又非使臣之所得論也。</font><font size=4px color="#009090"><font size=4px>〔使，疏吏翻。〕</font></font><font size=4px>兄何用問為！」

 　　堅使太子延琛相見。秦人欲使琛拜太子，先諷之曰：「鄰國之君，猶其君也；鄰國之儲君，亦何以異乎！」琛曰：「天子之子視元士，欲其由賤以登貴也。</font><font size=4px color="#009090"><font size=4px>〔禮記郊特牲曰：天子之元子，士也，天下無生而貴者也。〕</font></font><font size=4px>尚不敢臣其父之臣，況他國之臣乎！苟無純敬，則禮有往來，情豈忘恭，但恐降屈為煩耳。」</font><font size=4px color="#009090"><font size=4px>〔言當答拜也。〕</font></font><font size=4px>乃不果拜。

 　　王猛劝坚留琛，坚不许。

 　　燕主暐遣大鴻臚溫統拜袁真使持節、都督淮南諸軍事、征南大將軍、揚州刺史，封宣城公。</font><font size=4px color="#009090"><font size=4px>〔臚，陵如翻。使，疏吏翻。〕</font></font><font size=4px>統未踰淮而卒。

 　　吳王垂自襄邑還鄴，威名益振，太傅評愈忌之。垂奏「所募將士忘身立鹈，將軍孫蓋等椎鋒陷陳，</font><font size=4px color="#009090"><font size=4px>〔立鹈，句絕。椎，擣也，直擣其鋒也。〕</font></font><font size=4px>應蒙殊賞。」評皆抑而不行。垂數以為言，與評廷爭，怨隙愈深。</font><font size=4px color="#009090"><font size=4px>〔數，所角翻。爭，讀如字。〕</font></font><font size=4px>太后可足渾氏素惡垂，</font><font size=4px color="#009090"><font size=4px>〔事見一百卷穆帝升平元年。惡，烏路翻。〕</font></font><font size=4px>毀其戰功，與評密謀誅之。太宰恪之子楷及垂舅蘭建知之，以告垂曰：「先發制人</font><font size=4px color="#009090"><font size=4px>〔兵法曰：先發制人，後發者人制之。〕</font></font><font size=4px>但除評及樂安王臧，餘無能為矣。」垂曰：「骨肉相殘而首亂於國，吾有死而已，不忍為也。」頃之，二人又以告，曰：「內意已決，</font><font size=4px color="#009090"><font size=4px>〔內意，謂可足渾后之意也。〕</font></font><font size=4px>不可不早發。」垂曰：「必不可彌縫，吾寧避之於外，餘非所議。」

 　　垂內以為憂，而未敢告諸子。世子令請曰：「尊比者如有憂色，</font><font size=4px color="#009090"><font size=4px>〔令呼其父曰尊。比，毗至翻。〕</font></font><font size=4px>豈非以主上幼沖，太傅疾賢，功高望重，愈見猜邪﹖」垂曰：「然。吾竭力致命以破強寇，本欲保全家國，豈知功成之後，返令身無所容。汝既知吾心，何以為吾謀﹖」令曰：「主上闇弱，委任太傅，一旦禍發，疾於駭機。</font><font size=4px color="#009090"><font size=4px>〔機，弩牙也。譬之彀弩，不虞而機先發，使人震駭，故曰駭機。〕</font></font><font size=4px>今欲保族全身，不失大義，莫若逃之龍城，遜辭謝罪，以待主上之察，若周公之居東，庶幾感寤而得還，此幸之大者也。</font><font size=4px color="#009090"><font size=4px>〔書：武王有疾，周公冊祝于太王、王季、文王，請以身代。武王既喪，管叔及其群弟流言曰：「公將不利於孺子。」周公東征之。周公居東二年，則罪人斯得，乃為詩以詒王，名之曰鴟鴞；王亦未敢誚公。天大雷電以風，王啟金縢，得周公代武王之說，乃執書以泣，迎周公而歸。幾，居希翻。〕</font></font><font size=4px>如其不然，則內撫燕、代，外懷群夷，守肥如之險以自保，亦其次也。」</font><font size=4px color="#009090"><font size=4px>〔肥如之險，即盧龍之塞也。〕</font></font><font size=4px>垂曰：「善！」

 　　十一月，辛亥朔，垂請畋于大陸，</font><font size=4px color="#009090"><font size=4px>〔續漢志曰：鉅鹿，故大鹿，有大陸澤，即廣阿澤。〕</font></font><font size=4px>因微服出鄴，將趨龍城；至邯鄲，</font><font size=4px color="#009090"><font size=4px>〔趨，七喻翻。邯鄲縣，漢屬趙國，本趙都也；晉屬黃平郡，東魏廢，隋復置，唐屬磁州。邯鄲，音寒丹。〕</font></font><font size=4px>少子麟，素不為垂所愛，逃還告狀，</font><font size=4px color="#009090"><font size=4px>〔少，詩照翻。〕</font></font><font size=4px>垂左右多亡叛。太傅評白燕主暐，遣西平公強帥精騎追之，</font><font size=4px color="#009090"><font size=4px>〔帥，讀曰率。騎，奇寄翻；下同。〕</font></font><font size=4px>及於范陽；世子令斷後，</font><font size=4px color="#009090"><font size=4px>〔斷，丁管翻。〕</font></font><font size=4px>強不敢逼。會日暮，令謂垂曰：「本欲保東都以自全，</font><font size=4px color="#009090"><font size=4px>〔燕既都鄴，謂龍城為東都。〕</font></font><font size=4px>今事已泄，謀不及設；秦主方招延英傑，不如往歸之。」垂曰：「今日之計，舍此安之！」</font><font size=4px color="#009090"><font size=4px>〔舍，讀曰捨。〕</font></font><font size=4px>乃散騎滅迹，傍南山復還鄴，</font><font size=4px color="#009090"><font size=4px>〔傍，步浪翻。自范陽傍南山，蓋由中山、常山山谷間南還也。〕</font></font><font size=4px>隱于趙之顯原陵。</font><font size=4px color="#009090"><font size=4px>〔顯原陵，趙主石虎虛葬處。〕</font></font><font size=4px>俄有獵者數百騎四面而來，抗之則不能敵，逃之則無路，不知所為。會獵者鷹皆飛颺，眾騎散去，</font><font size=4px color="#009090"><font size=4px>〔降，戶章翻。〕</font></font><font size=4px>垂乃殺白馬以祭天，且盟從者。</font><font size=4px color="#009090"><font size=4px>〔從，才用翻。〕</font></font><font size=4px>

 　　世子令言於垂曰：「太傅忌賢疾能，搆事以來，人尤忿恨。</font><font size=4px color="#009090"><font size=4px>〔謂搆殺垂之謀也。〕</font></font><font size=4px>今鄴城之中，莫知尊處，如嬰兒之思母，夷、夏同之，</font><font size=4px color="#009090"><font size=4px>〔夏，戶雅翻。〕</font></font><font size=4px>若順眾心，襲其無備，取之如指掌耳。事定之後，革弊簡能，大匡朝政，</font><font size=4px color="#009090"><font size=4px>〔朝，直遙翻。〕</font></font><font size=4px>以輔主上，安國存家，功之大者也。今日之便，誠不可失，願給騎數人，足以辦之。」垂曰：「如汝之謀，事成誠為大福，不成悔之何及！不如西奔，可以萬全。」子馬奴潛謀逃歸，殺之而行。至河陽，為津吏所禁，斬之而濟。遂自洛陽與段夫人、世子令、令弟寶、農、隆、兄子楷、舅蘭建、郎中令高弼俱奔秦，留妃可足渾氏於鄴。</font><font size=4px color="#009090"><font size=4px>〔段夫人，垂前妃之女弟。可足渾妃，可足渾太后之妹也，詳見一百卷穆帝升平二年。高弼，垂之國卿。〕</font></font><font size=4px>乙泉戍主吳歸追及於閺鄉，</font><font size=4px color="#009090"><font size=4px>〔乙泉戍，即魏該所保乙泉塢也，在宜陽縣西南，洛水之北原上。閺鄉在弘農湖縣。閺，音旻。〕</font></font><font size=4px>世子令擊之而退。

 　　初，秦王堅聞太宰恪卒，陰有圖燕之志，憚垂威名，不敢發。及聞垂至，大喜，郊迎，執手曰：「天生賢傑，必相與共成大功，此自然之數也。要當與卿共定天下，告成岱宗，然後還卿本邦，世封幽州，使卿去國不失為子之孝，歸朕不失事君之忠，不亦美乎！」垂謝曰：「羇旅之臣，免罪為幸；本邦之榮，非所敢望！」堅復愛世子令及慕容楷之才，</font><font size=4px color="#009090"><font size=4px>〔復，扶又翻。〕</font></font><font size=4px>皆厚禮之，賞賜鉅萬，每進見，屬目觀之。</font><font size=4px color="#009090"><font size=4px>〔見，賢遍翻。屬，之欲翻。〕</font></font><font size=4px>關中士民素聞垂父子名，皆嚮慕之。王猛言於堅曰：「慕容垂父子，譬如龍虎，非可馴之物，</font><font size=4px color="#009090"><font size=4px>〔馴，擾也，從也，順也。豢養猛獸，使之擾狎順人之意曰馴。馴，詳遵翻。〕</font></font><font size=4px>若借以風雲，將不可復制，不如早除之。」堅曰：「吾方收攬英雄以清四海，柰何殺之！且其始來，吾已推誠納之矣；匹夫猶不棄言，況萬乘乎！」乃以垂為冠軍將軍，封賓徒侯，</font><font size=4px color="#009090"><font size=4px>〔乘，繩證翻。冠，古玩翻。賓徒，漢縣名，屬遼西郡。〕</font></font><font size=4px>楷為積弩將軍。

 　　燕魏尹范陽王德素與垂善，及車騎從事中郎高泰，皆坐免官。</font><font size=4px color="#009090"><font size=4px>〔垂在燕為車騎大將軍，以泰為從事中郎。〕</font></font><font size=4px>尚書右丞申紹言於太傅評曰：「今吳王出奔，外口籍籍，</font><font size=4px color="#009090"><font size=4px>〔師古曰：籍籍，猶紛紛也。〕</font></font><font size=4px>宜徵王僚屬之賢者顯進之，粗可消謗。」</font><font size=4px color="#009090"><font size=4px>〔粗，坐五翻。〕</font></font><font size=4px>評曰：「誰可者﹖」紹曰：「高泰其領袖也。」乃以泰為尚書郎。泰，瞻之從子；</font><font size=4px color="#009090"><font size=4px>〔高瞻見九十一卷元帝太興二年。從，才用翻。〕</font></font><font size=4px>紹，胤之子</font><span class="h"><font size=4px>【章：十二行本「子」作「兄」；乙十一行本同；退齋校同。】</font></font><font size=4px>也。

 　　秦留梁琛月餘，乃遣歸。琛兼程而進，</font><font size=4px color="#009090"><font size=4px>〔程，驛程也。謂行者以二驛為程，若一程而行四驛，是兼程也。〕</font></font><font size=4px>比至鄴，</font><font size=4px color="#009090"><font size=4px>〔比，必寐翻。〕</font></font><font size=4px>吳王垂已奔秦。琛言於太傅評曰：「秦人日閱軍旅，多聚糧於陝東；</font><font size=4px color="#009090"><font size=4px>〔陝，失冉翻。〕</font></font><font size=4px>以琛觀之，為和必不能久。今吳王又往歸之，秦必有窺燕之謀，宜早為之備。」評曰：「秦豈肯受叛臣而敗和好哉！」</font><font size=4px color="#009090"><font size=4px>〔敗，補遇翻。好，呼到翻；下同。〕</font></font><font size=4px>琛曰：「今二國分據中原，常有相吞之志；桓溫之入寇，彼以計相救，非愛燕也；若燕有釁，彼豈忘其本志哉！」</font><font size=4px color="#009090"><font size=4px>〔苻堅、王猛之為謀，梁琛固已窺見之矣。〕</font></font><font size=4px>評曰：「秦主何如人﹖」琛曰：「明而善斷。」</font><font size=4px color="#009090"><font size=4px>〔斷，丁亂翻。〕</font></font><font size=4px>問王猛，曰：「名不虛得。」評皆不以為然。琛又以告燕主暐，暐亦不然之。以告皇甫真，真深憂之，上疏言：「荷堅雖聘問相尋，然實有窺上國之心，非能慕樂德義，不忘久要也。</font><font size=4px color="#009090"><font size=4px>〔樂，音洛。要，一遙翻。朱熹曰：久要，舊約也。〕</font></font><font size=4px>前出兵洛川，</font><font size=4px color="#009090"><font size=4px>〔謂苟池、鄧羌救燕時也。〕</font></font><font size=4px>及使者繼至，</font><font size=4px color="#009090"><font size=4px>〔使，疏吏翻。〕</font></font><font size=4px>國之險易虛實，</font><font size=4px color="#009090"><font size=4px>〔易，以豉翻。〕</font></font><font size=4px>彼皆得之矣。今吳王垂又往從之，為其謀主；伍員之禍，不可不備。</font><font size=4px color="#009090"><font size=4px>〔伍員去楚奔吳，借吳兵以報楚入郢，事見左傳。員，音云。〕</font></font><font size=4px>洛陽、太原、壺關，皆宜選將益兵，以防未然。」</font><font size=4px color="#009090"><font size=4px>〔秦後伐燕之路，果如真所料。杜佑曰：潞州上黨縣，漢為壺關縣。〕</font></font><font size=4px>暐召太傅評謀之，評曰：「秦國小力弱，恃我為援；且苻堅庶幾善道，</font><font size=4px color="#009090"><font size=4px>〔言苻堅雖未能純善道交鄰，猶庶幾焉。幾，居希翻。〕</font></font><font size=4px>終不肯納叛臣之言，絕二國之好；不宜輕自驚擾以啟寇心。」卒不為備。</font><font size=4px color="#009090"><font size=4px>〔卒，子恤翻。〕</font></font><font size=4px>

 　　秦遣黃門郎石越聘於燕，太傅評示之以奢，欲以誇燕之富盛。高泰及太傅參軍河間劉靖言於評曰：「越言誕而視遠，非求好也，乃觀釁也。宜耀兵以示之，用折其謀。今乃示之以奢，益為其所輕矣。」評不從。泰遂謝病歸。

 　　是時太后可足渾氏侵橈國政，太傅評貪昧無厭，</font><font size=4px color="#009090"><font size=4px>〔橈，奴教翻，又奴巧翻。厭，於鹽翻。貪昧者，貪財昧利，不顧其害也。〕</font></font><font size=4px>貨賂上流，</font><font size=4px color="#009090"><font size=4px>〔流，水行也。水行就下，無逆而上流之理。貨賂上行，言其逆於常理也。上，時掌翻；下同。〕</font></font><font size=4px>官非才舉，群下怨憤。尚書左丞申紹上疏，以為：「守宰者，致治之本。</font><font size=4px color="#009090"><font size=4px>〔治，直吏翻。〕</font></font><font size=4px>今之守宰，率非其人，或武臣出於行，伍或貴戚生長綺紈，既非鄉曲之選，又不更朝廷之職。</font><font size=4px color="#009090"><font size=4px>〔守，式又翻。行，戶剛翻。長，知兩翻。更，工衡翻。〕</font></font><font size=4px>加之黜陟無法，貪惰者無刑罰之懼，清修者無旌賞之勸。是以百姓困弊，寇盜充斥，綱頹紀紊，莫相糾攝。</font><font size=4px color="#009090"><font size=4px>〔糾，督也。攝，錄也。紊，音問。〕</font></font><font size=4px>又官吏猥多，踰於前世，公私紛然，不勝煩擾。</font><font size=4px color="#009090"><font size=4px>〔勝，音升。〕</font></font><font size=4px>大燕戶口，數兼二寇，</font><font size=4px color="#009090"><font size=4px>〔以晉、秦為二寇。〕</font></font><font size=4px>弓馬之勁，四方莫及；而比者戰則屢北，皆由守宰賦調不平，</font><font size=4px color="#009090"><font size=4px>〔比，毗至翻。調，徒釣翻。〕</font></font><font size=4px>侵漁無已，行留俱窘，莫肯致命故也。後宮之女四千餘人，僮侍廝役尚在其外，</font><font size=4px color="#009090"><font size=4px>〔廝，音斯。〕</font></font><font size=4px>一日之費，厥直萬金；士民承風，競為奢靡。彼秦、吳僭僻，</font><font size=4px color="#009090"><font size=4px>〔謂秦僭號而吳僻在一隅也。〕</font></font><font size=4px>猶能條治所部，有兼并之心，</font><font size=4px color="#009090"><font size=4px>〔治，直之翻。〕</font></font><font size=4px>而我上下因循，日失其序；我之不脩，彼之願也。謂直精擇守宰，併官省職，存恤兵家，使公私兩遂，節抑浮靡，愛惜用度，賞必當功，罰必當罪。如此則溫、猛可梟，</font><font size=4px color="#009090"><font size=4px>〔謂桓溫、王猛。梟，堅堯翻。〕</font></font><font size=4px>二方可取，豈特保境安民而已哉！又，索頭什翼犍疲病昏悖，</font><font size=4px color="#009090"><font size=4px>〔蕭子顯曰：鮮卑被髮左衽，故呼為索頭。索，昔各翻。犍，居言翻。悖，蒲內翻。〕</font></font><font size=4px>雖乏貢御，</font><font size=4px color="#009090"><font size=4px>〔御，進也。〕</font></font><font size=4px>無能為患，而勞兵遠戍，有損無益。</font><font size=4px color="#009090"><font size=4px>〔燕戍雲中以備代。〕</font></font><font size=4px>不若移於并土，控制西河，南堅壺關，北重晉陽，西寇來則拒守，過則斷後，</font><font size=4px color="#009090"><font size=4px>〔斷，丁管翻。〕</font></font><font size=4px>猶愈於戍孤城守無用之地也。」疏奏，不省。</font><font size=4px color="#009090"><font size=4px>〔省，悉景翻。〕</font></font><font size=4px>

 　　辛丑，丞相昱與大司馬溫會涂中，</font><font size=4px color="#009090"><font size=4px>〔楊正衡曰：涂，音除。涂中，今滁州全椒縣、真州六合縣地。〕</font></font><font size=4px>以謀後舉；以溫世子熙為豫州刺史、假節。

 　　初，燕人許割虎牢以西賂秦；晉兵既退，燕人悔之，謂秦人曰：「行人失辭。</font><font size=4px color="#009090"><font size=4px>〔謂使者許割地為失辭也。〕</font></font><font size=4px>有國有家者，分災救患，理之常 也。」秦王堅大怒，遣輔國將軍王猛、建威將軍梁成、洛州刺史鄧羌帥步騎三萬伐燕。十二月，進攻洛陽。</font><font size=4px color="#009090"><font size=4px>〔帥，讀曰率。騎，奇寄翻。考異曰：燕少帝紀，此年十 二月，王猛攻洛，明年正月，拔洛。十六國、秦春秋，十一月，王猛伐燕，遺慕容紀書，紀請降；十二月，猛受降而歸。今按獻莊紀云：「慕容令之奔還鄴，建熙元年二月也。」時王猛猶在洛。又猛遺紀書云：「去年桓溫起師。」故從燕書。〕</font></font><font size=4px>

 　　大司馬溫發徐、兗州民築廣陵城，徙鎮之。時征役既頻，加之疫癘，死者什四五，百姓嗟怨。祕書監孫</font><span class="h"><font size=4px>【章：十二行本「孫」上有「太原」二字；乙十一行本同；孔本同；退齋校同。】</font></font><font size=4px>盛</font><font size=4px color="#009090"><font size=4px>〔漢桓帝置祕書監；晉武帝以祕書併中書省；惠帝復置祕書監，其屬有丞、有郎，并統著作省。〕</font></font><font size=4px>作晉春秋，直書時事。大司馬溫見之，怒，謂盛子曰：「枋頭誠為失利，何至乃如尊君所言！</font><font size=4px color="#009090"><font size=4px>〔晉人於人子之前職其父為尊君、尊公。〕</font></font><font size=4px>若此史遂行，自是關君門戶事！」</font><font size=4px color="#009090"><font size=4px>〔言欲滅其門也。〕</font></font><font size=4px>其子遽拜謝請改之。時盛年老家居，性方嚴，有軌度，子孫雖斑白，待之愈峻。至是諸子乃共號泣稽顙，請為百口切計。</font><font size=4px color="#009090"><font size=4px>〔稽，音啟。〕</font></font><font size=4px>盛大怒，不許；諸子遂私改之。盛先已寫別本，傳之外國。及孝武帝購求異書，得之於遼東人，與見本不同，</font><font size=4px color="#009090"><font size=4px>〔見，賢遍翻。〕</font></font><font size=4px>遂兩存之。</font><font size=4px color="#009090"><font size=4px>〔史言桓溫雖以威逼改孫盛之書，終不能沒其實。〕</font></font><font size=4px>

 　　五年（庚午、三七○）

 　　春，正月，己亥，袁真以梁國內史沛郡朱憲及弟汝南內史斌陰通大司馬溫，殺之。</font><font size=4px color="#009090"><font size=4px>〔斌，音彬。〕</font></font><font size=4px>

 　　秦王猛遺燕荊州刺史武威王糂書</font><font size=4px color="#009090"><font size=4px>〔遺，于季翻。燕荊州治洛陽。糂，張六翻。〕</font></font><font size=4px>曰：「國家今已塞成皋之險，</font><font size=4px color="#009090"><font size=4px>〔塞，悉則翻。〕</font></font><font size=4px>杜盟津之路，</font><font size=4px color="#009090"><font size=4px>〔盟，讀曰孟。〕</font></font><font size=4px>大駕虎旅百萬，自軹關取鄴都，金墉窮戍，外無救援，城下之師，將軍所監，</font><font size=4px color="#009090"><font size=4px>〔監，視也。猶言目所見也。〕</font></font><font size=4px>豈三百弊卒所能支也！」糂懼，以洛陽降；</font><font size=4px color="#009090"><font size=4px>〔降，戶江翻。〕</font></font><font size=4px>猛陳師受之。燕衛大將軍樂安王臧城新樂，破秦兵于石門，</font><font size=4px color="#009090"><font size=4px>〔石門在滎陽；新樂亦當在滎陽界。宋白曰：衛州新鄉縣治古新樂城。新樂城，十六國時，燕將樂安王臧所築。〕</font></font><font size=4px>執秦將楊猛。

 　　王猛之發長安也，請慕容令參其軍事，以為鄉導。將行，造慕容垂飲酒，從容謂垂曰：</font><font size=4px color="#009090"><font size=4px>〔鄉，讀曰嚮。造，七到翻。從，千容翻。〕</font></font><font size=4px>「今當遠別，何以贈我﹖使我覩物思人。」垂脫佩刀贈之。猛至洛陽，賂垂所親金熙，使詐為垂使者，謂令曰：「吾父子來此，以逃死也。今王猛疾人如讎，讒毀日深；秦王雖外相厚善，其心難知。丈夫逃死而卒不免，</font><font size=4px color="#009090"><font size=4px>〔卒，子恤翻。〕</font></font><font size=4px>將為天下笑。吾聞東朝比來始更悔悟，</font><font size=4px color="#009090"><font size=4px>〔朝，直遙翻。比，毗至翻。〕</font></font><font size=4px>主、后相尤。</font><font size=4px color="#009090"><font size=4px>〔主、后，謂燕主暐及可足渾后也。相尤，言相責過。〕</font></font><font size=4px>吾今還東，故遣告汝；吾已行矣；便可速發。」令疑之，躊躇終日，</font><font size=4px color="#009090"><font size=4px>〔躊，直留翻。躇，陳如翻。猶豫，住足之意。〕</font></font><font size=4px>又不可審覆。乃將舊騎，</font><font size=4px color="#009090"><font size=4px>〔舊騎，自燕奔秦所從者。騎，奇寄翻；下同。〕</font></font><font size=4px>詐為出獵，遂奔樂安王臧於石門。猛表令叛狀，垂懼而出走，及藍田，為追騎所獲。秦王堅引見東堂，勞之曰：</font><font size=4px color="#009090"><font size=4px>〔勞，力到翻。〕</font></font><font size=4px>「卿家國失和，委身投朕。賢子心不忘本，猶懷首丘，</font><font size=4px color="#009090"><font size=4px>〔禮記檀弓曰：太公封於齊，五世皆反葬於周。君子曰：樂樂其所自生，禮不忘其本。古之人有言曰：「狐死正丘首，仁也。」首，式又翻。〕</font></font><font size=4px>亦各其志，不足深咎。然燕之將亡，非令所能存，惜其徒入虎口耳。且父子兄弟，罪不相及，</font><font size=4px color="#009090"><font size=4px>〔晉臼季薦冀缺於晉文公，公曰：「其父有罪，可乎﹖」對曰：「舜之罪也，殛鯀；其舉也，興禹。」康誥曰：父不慈，子不祗，兄不友，弟不共，不相及也。〕</font></font><font size=4px>卿何為過懼而狼狽如是乎！」</font><font size=4px color="#009090"><font size=4px>〔狼，進則跋其胡，退則疐其尾。狽，狼屬也。生子，欠一足。二者相附而後能行，故世謂進退不可而不能行者為狼狽。〕</font></font><font size=4px>待之如舊。燕人以令叛而復還，其父為秦所厚，疑令為反間，</font><font size=4px color="#009090"><font size=4px>〔復，扶又翻。間，古莧翻。〕</font></font><font size=4px>徙之沙城，在龍都東北六百里。</font><font size=4px color="#009090"><font size=4px>〔沙城，在沙野。龍都，即龍城。〕</font></font><font size=4px>

 　　臣光曰：昔周得微子而革商命，</font><font size=4px color="#009090"><font size=4px>〔殷紂暴虐曰甚，微子抱祭器而奔周。武王乃告諸侯曰：「殷有重罪，不可不伐。」遂伐紂，殺之，而革殷命。〕</font></font><font size=4px>秦得由余而霸西戎，</font><font size=4px color="#009090"><font size=4px>〔史記：戎使由余使於秦，繆公留由余而遺戎王女樂，戎王受而說之，繆公乃歸由余。由余數諫不聽，繆公使人間要由余，由余遂降秦。繆公問以伐戎之形，并國十二，開地千里，遂霸西戎。〕</font></font><font size=4px>吳得伍員而克強楚，</font><font size=4px color="#009090"><font size=4px>〔楚殺伍奢，其子員奔吳，吳王闔閭用其謀而伐楚，破楚入郢。〕</font></font><font size=4px>漢得陳平而誅項籍，</font><font size=4px color="#009090"><font size=4px>〔事見九卷漢高帝二年至四年。〕</font></font><font size=4px>魏得許攸而破袁紹；</font><font size=4px color="#009090"><font size=4px>〔事見六十三卷漢獻帝建安五年。〕</font></font><font size=4px>彼敵國之材臣，來為己用，進取之良資也。王猛知慕容垂之心久而難信，獨不念燕尚未滅，垂以材高功盛，無罪見疑，窮困歸秦，未有異心，遽以猜忌殺之，是助燕為無道而塞來者之門也，</font><font size=4px color="#009090"><font size=4px>〔塞，悉則翻。〕</font></font><font size=4px>如何其可哉！故秦王堅禮之以收燕望，親之以盡燕情，寵之以傾燕眾，信之以結燕心，未為過矣。猛何汲汲於殺垂，乃為市井鬻賣之行，</font><font size=4px color="#009090"><font size=4px>〔行，下孟翻。〕</font></font><font size=4px>有如嫉其寵而讒之者，豈雅德君子所宜為哉！

 　　樂安王臧進屯滎陽，王猛遣建威將軍梁成、洛州刺史鄧羌擊走之；留羌鎮金墉，以輔國司馬桓寅為弘農太守，</font><font size=4px color="#009090"><font size=4px>〔猛為輔國將軍，以寅為司馬。〕</font></font><font size=4px>代羌戍陝城而還。</font><font size=4px color="#009090"><font size=4px>〔秦初以洛州刺史鎮陝；今鄧羌既進金屯金墉，故以桓寅代戍陝。陝，失冉翻。〕</font></font><font size=4px>

 　　秦王堅以王猛為司徒，錄尚書事，封平陽郡侯。猛固辭曰：「今燕、吳未平，戎車方駕，而始得一城，即受三事之賞，</font><font size=4px color="#009090"><font size=4px>〔三事，三公也。〕</font></font><font size=4px>若克殄二寇，將何以加之！」堅曰：「苟不蹔抑朕心，何以顯謙光之美！已詔有司權聽所守；封爵酬庸，</font><font size=4px color="#009090"><font size=4px>〔庸，功也。〕</font></font><font size=4px>其勉從朕命！」

 　　二月，癸酉，袁真卒。陳郡太守朱輔立真子瑾為建威將軍、豫州刺史，以保壽春，遣其子乾之及司馬爨亮如鄴請命。燕人以瑾為揚州刺史，輔為荊州刺史。</font><font size=4px color="#009090"><font size=4px>〔瑾，渠吝翻。〕</font></font><font size=4px>

 　　三月，秦王堅以吏部尚書權翼為尚書右僕射。夏，四月，復以王猛為司徒，錄尚書事；</font><font size=4px color="#009090"><font size=4px>〔復，扶又翻；下同。〕</font></font><font size=4px>猛固辭，乃止。

 　　燕、秦皆遣兵助袁瑾，大司馬溫遣督護竺瑤等禦之。燕兵先生，瑤等與戰于武丘，破之。</font><font size=4px color="#009090"><font size=4px>〔武丘，即丘頭，文王平諸葛誕，改曰武丘，以旌武功。杜佑曰：丘頭即潁州沈丘縣。〕</font></font><font size=4px>南頓太守桓石虔克其南城。</font><font size=4px color="#009090"><font size=4px>〔惠帝分汝南，立南頓郡。南城，壽春南城也。〕</font></font><font size=4px>石虔，溫之弟子也。

 　　秦王堅復遣王猛督鎮南將軍楊安等十將步騎六萬以伐燕。

 　　慕容令自度終不得免，</font><font size=4px color="#009090"><font size=4px>〔度，徒洛翻。〕</font></font><font size=4px>密謀起兵，沙城中讁戍士數千人，令皆厚撫之。</font><font size=4px color="#009090"><font size=4px>〔讁，陟革翻。〕</font></font><font size=4px>五月，庚午，令殺牙門孟媯。城大涉圭懼，請自效。</font><font size=4px color="#009090"><font size=4px>〔姓譜：涉，姓也。左傳晉有大夫涉佗。媯，居為翻。〕</font></font><font size=4px>令信之，引置左右。遂帥讁戍士東襲威德城，</font><font size=4px color="#009090"><font size=4px>〔威德城，即宇文涉夜干所居城也，燕王皝改曰威德城。〕</font></font><font size=4px>殺城郎慕容倉，據城部署，遣人招東西諸戍，翕然皆應之。鎮東將軍勃海王亮鎮龍城，令將襲之；其弟麟以告亮，亮閉城拒守。癸酉，涉圭因侍直擊令，</font><font size=4px color="#009090"><font size=4px>〔令引涉圭置左右，故得因侍直而擊之。〕</font></font><font size=4px>令單馬走，其黨皆潰。涉圭追令至薛黎澤，擒而殺之，詣龍城白亮。亮為誅涉圭，</font><font size=4px color="#009090"><font size=4px>〔為，于偽翻。〕</font></font><font size=4px>收令尸而葬之。

 　　六月，乙卯，秦王堅送王猛於灞上，曰：「今委卿以關東之任，當先破壺關，平上黨，</font><font size=4px color="#009090"><font size=4px>〔魏收曰：秦置上黨郡，治壺關城，前漢治長子城，董卓治壺關城，慕容氏治安民城，後遷壺關城。〕</font></font><font size=4px>長驅取鄴，所謂『疾雷不及掩耳。』</font><font size=4px color="#009090"><font size=4px>〔淮南子之言。〕</font></font><font size=4px>吾當親督萬眾，繼卿星發，</font><font size=4px color="#009090"><font size=4px>〔星發，謂戴星而發行也。〕</font></font><font size=4px>舟車糧運，水陸俱進，卿勿以為後慮也。」猛曰：「臣杖威靈，奉成算，盪平殘胡，</font><font size=4px color="#009090"><font size=4px>〔盪，徒朗翻。〕</font></font><font size=4px>如風掃葉，願不煩鑾輿親犯塵霧，但願速敕所司部置鮮卑之所。」</font><font size=4px color="#009090"><font size=4px>〔言預為治舍，以待其至。〕</font></font><font size=4px>堅大悅。

 　　秋，七月，癸酉朔，日有食之。

 　　秦王猛攻壺關，楊安攻晉陽。八月，燕主暐命太傅上庸王評將中外精兵三十萬以拒秦。</font><font size=4px color="#009090"><font size=4px>〔考異曰：載記云「四十萬」，今從晉春秋。〕</font></font><font size=4px>暐以秦寇為憂，召散騎侍郎李鳳、</font><font size=4px color="#009090"><font size=4px>〔散，悉亶翻。騎，奇寄翻；下同。〕</font></font><font size=4px>黃門侍郎梁琛、中書侍郎樂嵩問曰：「秦兵眾寡何如﹖今大軍既出，秦能戰乎﹖」鳳曰：「秦國，小兵弱，非王師之敵；景略常才，又非太傅之比，不足憂也。」</font><font size=4px color="#009090"><font size=4px>〔王猛，字景略。〕</font></font><font size=4px>琛、嵩曰：「勝敗在謀，不在眾寡。秦遠來為寇，安肯不戰！且吾當用謀以求勝，豈可冀其不戰而已乎！」暐不悅。王猛克壺關，執上黨太守南安王越，所過郡縣，皆望風降附。</font><font size=4px color="#009090"><font size=4px>〔降，戶江翻。〕</font></font><font size=4px>燕人大震。

 　　黃門侍郎封孚問司徒長史申胤曰：「事將何如﹖」胤歎曰：「鄴必亡矣，吾屬今茲將為秦虜。然越得歲而吳伐之，卒受其禍。</font><font size=4px color="#009090"><font size=4px>〔左傳：昭三十二年，吳伐越。史墨曰：「不及四十年，越其有吳乎！越得歲而吳伐之，必受其凶。」杜預註曰：此年歲在星紀，星紀，吳、越之分也。歲星所在，其國有福，吳先用兵，故反受其殃。卒，子恤翻。〕</font></font><font size=4px>今福德在燕，</font><font size=4px color="#009090"><font size=4px>〔福德在燕，亦謂歲星在燕分也。後苻堅所謂「昔吾滅燕，亦犯歲而捷」是也。〕</font></font><font size=4px>秦雖得志，而燕之復建，不過一紀耳。」</font><font size=4px color="#009090"><font size=4px>〔為後燕復興張本。復，扶又翻，又如字。〕</font></font><font size=4px>

 　　大司馬溫自廣陵帥眾二萬討袁瑾；以襄城太守劉波為淮南內史，將五千人鎮石頭。波，隗之孫也。</font><font size=4px color="#009090"><font size=4px>〔元帝之末，劉隗避王敦之難，因北奔于後趙。帥，讀曰率。將，即亮翻；下同。〕</font></font><font size=4px>癸丑，溫敗瑾于壽春，</font><font size=4px color="#009090"><font size=4px>〔敗，補邁翻。〕</font></font><font size=4px>遂圍之。燕左衛將軍孟高將騎兵救瑾，至淮北，未渡，會秦伐燕，燕召高還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　廣漢妖賊李弘，詐稱漢歸義侯勢之子，聚眾萬餘人，自稱聖王，年號鳳凰。</font><font size=4px color="#009090"><font size=4px>〔妖，於驕翻。〕</font></font><font size=4px>隴西人李高，詐稱成主雄之子，攻破涪城，</font><font size=4px color="#009090"><font size=4px>〔涪，音浮。〕</font></font><font size=4px>逐梁州刺史楊亮。九月，益州刺史周楚遣子瓊討高，又使瓊子梓潼太守虓討弘，皆平之。</font><font size=4px color="#009090"><font size=4px>〔虓，虛交翻。〕</font></font><font size=4px>

 　　秦楊安攻晉陽，晉陽兵多糧足，久之未下。王猛留屯騎校尉苟長戍壺關，</font><font size=4px color="#009090"><font size=4px>〔「苟長」，恐當作「苟萇」。〕</font></font><font size=4px>引兵助安攻晉陽，為地道，使虎牙將軍張蚝帥壯士數百潛入城中，大呼斬關，納秦兵。</font><font size=4px color="#009090"><font size=4px>〔呼，火故翻。〕</font></font><font size=4px>辛巳，猛、安入晉陽，執燕并州刺史東海王莊。太傅評畏猛不敢進，屯于潞川。</font><font size=4px color="#009090"><font size=4px>〔據水經註：潞州在上黨潞縣北。闞駰曰：潞水，即漳水也。為冀州浸。〕</font></font><font size=4px>冬，十月，辛亥，猛留將軍武都毛當戍晉陽，進兵潞川，與慕容評相持。

 　　壬戌，猛遣將軍徐成覘燕軍形要，</font><font size=4px color="#009090"><font size=4px>〔形者，見於外；要者，有諸中。覘見其形，未足以決勝負；覘見其要，則勝負之機決矣。覘，丑廉翻，又丑豔翻。〕</font></font><font size=4px>期以日中；及昏而返，猛怒，將斬之。鄧羌請之曰：「今賊眾我寡，詰朝將戰；</font><font size=4px color="#009090"><font size=4px>〔杜預曰：詰朝，平旦也。詰，去吉翻。朝，如字。〕</font></font><font size=4px>成，大將也，宜且宥之。」猛曰：「若不殺成，軍法不立。」羌固請曰：「成，羌之郡將也，</font><font size=4px color="#009090"><font size=4px>〔成蓋為羌本郡太守。將，即亮翻；下同。〕</font></font><font size=4px>雖違期應斬，羌願與成鹈戰以贖之。」</font><font size=4px color="#009090"><font size=4px>〔鹈戰，謂鹈力決戰也。〕</font></font><font size=4px>猛弗許。羌怒，還營，嚴鼓勒兵，將攻猛。猛問其故，羌曰：「受詔討遠賊；今有近賊，自相殺，欲先除之！」猛謂羌義而有勇，使語之曰：「將軍止，吾今赦之。」成既免，羌詣猛謝。猛執其手曰：「吾試將軍耳，將軍於郡將尚爾，況國家乎，吾不復憂賊矣！」</font><font size=4px color="#009090"><font size=4px>〔語，牛倨翻。復，扶又翻。〕</font></font><font size=4px>

 　　太傅評以猛懸軍深入，欲以持久制之。評為人貪鄙，鄣固山泉，鬻樵及水，</font><font size=4px color="#009090"><font size=4px>〔山者，樵之所仰；泉者，汲之所仰。障固山泉，使軍士不得樵汲，而鬻薪水以牟利。〕</font></font><font size=4px>積錢帛如丘陵；</font><font size=4px color="#009090"><font size=4px>〔賈公彥曰：高曰丘，大阜曰陵。〕</font></font><font size=4px>士卒怨憤，莫有鬬志。猛聞之，笑曰：「慕容評真奴才，雖億兆之眾不足畏，況數十萬乎！吾今茲破之必矣。」乃遣游擊將軍郭慶帥騎五千，夜從間道出評營後，燒評輜重，火見鄴中。</font><font size=4px color="#009090"><font size=4px>〔間，古莧翻。重，直用翻。見，賢遍翻。潞川地形高而近鄴，且火盛，故鄴中望而見之。〕</font></font><font size=4px>燕主暐懼，遣侍中蘭伊讓評曰：「王，高祖之子也，</font><font size=4px color="#009090"><font size=4px>〔慕容廆廟號高祖。〕</font></font><font size=4px>當以宗廟社稷為憂，柰何不撫戰士而榷賣樵水，專以貨殖為心乎！</font><font size=4px color="#009090"><font size=4px>〔榷，古岳翻。〕</font></font><font size=4px>府庫之積，朕與王共之，何憂於貧！若賊兵遂進，家國喪亡，</font><font size=4px color="#009090"><font size=4px>〔喪，息浪翻。〕</font></font><font size=4px>王持錢帛欲安所置之！」乃命悉以其錢帛散之軍士，</font><font size=4px color="#009090"><font size=4px>〔酈道元曰：評鬻水與軍人，絹匹，與水二石。〕</font></font><font size=4px>且趨使戰。</font><font size=4px color="#009090"><font size=4px>〔趨，讀曰趣，音趨玉翻。〕</font></font><font size=4px>評大懼，遣使請戰於猛。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　甲子，猛陳於渭源而誓之</font><font size=4px color="#009090"><font size=4px>〔按渭水不出潞縣。水經註有涅水出潞縣西覆甑山。或者「渭」字其「涅」字之誤乎﹖又按溫公稽古錄，書王猛破評于清原。杜預曰：河東聞喜縣北有清原。其地又與潞川相遠，姑存疑以待知者。杜佑通典作「潞源」。陳，讀曰陣；下同。〕</font></font><font size=4px>曰：「王景略受國厚恩，任兼內外，今與諸君深入賊地，當竭力致死，有進無退，共立大功，以報國家；受爵明君之朝，稱觴父母之室，不亦美乎！」</font><font size=4px color="#009090"><font size=4px>〔受爵明君之朝，謂有功而受賞於朝也。稱觴父母之室，謂受賞而歸，舉酒為父母壽也。朝，直遙翻。〕</font></font><font size=4px>眾皆踴躍，破釜棄糧，大呼競進。</font><font size=4px color="#009090"><font size=4px>〔呼，火故翻。〕</font></font><font size=4px>

 　　猛望燕兵之眾，謂鄧羌曰：「今日之事，非將軍不能破勍敵，</font><font size=4px color="#009090"><font size=4px>〔勍，渠京翻。〕</font></font><font size=4px>成敗之機，在茲一舉，將軍勉之！」羌曰：「若能以司隸見與者，公勿以為憂。」猛曰：「此非吾所及也。」必以安定太守、萬戶侯相處，</font><font size=4px color="#009090"><font size=4px>〔秦雍州刺史治安定，安定在秦中為大郡。處，昌呂翻。〕</font></font><font size=4px>羌不悅而退。俄而兵交，猛召羌，羌寢不應。猛馳就許之，羌乃大飲帳中，與張蚝、徐成等跨馬運矛，馳赴燕陳，出入數四，旁若無人，所殺傷數百。及日中，燕兵大敗，俘斬五萬餘人，乘勝追擊，所殺及降者又十萬餘人。</font><font size=4px color="#009090"><font size=4px>〔降，戶江翻。〕</font></font><font size=4px>評單騎走還鄴。

 　　崔鴻曰：鄧羌請郡將以撓法，徇私也；</font><font size=4px color="#009090"><font size=4px>〔撓，奴教翻，又女巧翻。〕</font></font><font size=4px>勒兵欲攻王猛，無上也；臨戰豫求司隸，邀君也；有此三者，罪孰大焉！猛能容其所短，收其所長，若馴猛虎，馭悍馬，以成大功。詩曰：「采葑采菲，無以下體。」</font><font size=4px color="#009090"><font size=4px>〔詩谷風之辭。毛氏曰：葑，須也；菲，芴也；下體，根莖也。鄭氏曰：此二菜者，蔓菁與葍之類也，皆上下可食，然而其根有美時，有惡時；采之者，不可以根惡時并棄其葉。陸璣草木疏曰：葑，蕪菁也。菲，息菜。郭璞曰：葑，菘菜也。江南有菘，江北有蔓菁，相似而異。菲，芴，土瓜也。息菜似蕪菁，華紫赤色，可食。葍，大葉，白華，根如指，色白可食。葍，方六翻。〕</font></font><font size=4px>猛之謂矣！

 　　秦兵長驅而東，</font><font size=4px color="#009090"><font size=4px>〔自潞川而東攻鄴。〕</font></font><font size=4px>丁卯，圍鄴。猛上疏稱：「臣以甲子之日，大殲醜類。</font><font size=4px color="#009090"><font size=4px>〔謂甲子之日克勝，事同周武王克紂。殲，息廉翻。〕</font></font><font size=4px>順陛下仁愛之志，使六州士庶，不覺易主，自非守迷違命，一無所害。」秦王堅報之曰：「將軍役不踰時，</font><font size=4px color="#009090"><font size=4px>〔三月為一時。〕</font></font><font size=4px>而元惡克舉，勳高前古。朕今親帥六軍，星言電赴。</font><font size=4px color="#009090"><font size=4px>〔詩曰：星言夙駕。謂早駕見星而行也。電赴，言其疾也。帥，讀曰率。〕</font></font><font size=4px>將軍其休養將士，以待朕至，然後取之。」

 　　猛之未至也，鄴旁剽劫公行，</font><font size=4px color="#009090"><font size=4px>〔剽，匹妙翻。〕</font></font><font size=4px>及猛至，遠近帖然；號令嚴明，軍無私犯，</font><font size=4px color="#009090"><font size=4px>〔言軍士不敢私犯鄴民也。〕</font></font><font size=4px>法簡政寬，燕民各安其業，更相謂曰：「不圖今日復見太原王！」</font><font size=4px color="#009090"><font size=4px>〔更，工衡翻。復，扶又翻。〕</font></font><font size=4px>王猛聞之，歎曰：「慕容玄恭信奇士也，可謂古之遺愛矣！」</font><font size=4px color="#009090"><font size=4px>〔慕容恪，字玄恭，封太原王。〕</font></font><font size=4px>設太牢以祭之。

 　　十一月，秦王堅留李威輔太子守長安，陽平公融鎮洛陽，自帥精銳十萬赴鄴，七日而至安陽，</font><font size=4px color="#009090"><font size=4px>〔晉志：安陽縣屬魏郡。魏收志曰：天平初，併蕩陰、安陽屬鄴。又汲郡北脩武縣有安陽城。〕</font></font><font size=4px>宴祖父時故老。</font><font size=4px color="#009090"><font size=4px>〔苻洪父子先屯枋頭，有故老尚存，聞堅之來，迎於安陽，故宴之。〕</font></font><font size=4px>猛潛如安陽謁堅，堅曰：「昔周亞夫不迎漢文帝，</font><font size=4px color="#009090"><font size=4px>〔見十五卷漢文帝後六年。〕</font></font><font size=4px>今將軍臨敵而棄軍，何也﹖」猛曰：「亞夫前卻人主以求名，臣竊少之。</font><font size=4px color="#009090"><font size=4px>〔少，詩沼翻。〕</font></font><font size=4px>且臣奉陛下威靈，擊垂亡之虜，譬如釜中之魚，何足慮也！監國沖幼，</font><font size=4px color="#009090"><font size=4px>〔太子守曰監國。監，工銜翻。〕</font></font><font size=4px>鸞駕遠臨，脫有不虞，悔之何及！陛下忘臣灞上之言邪！」

 　　初，燕宜都王桓帥眾萬餘屯沙亭，</font><font size=4px color="#009090"><font size=4px>〔杜預曰：陽平元城縣有沙亭。〕</font></font><font size=4px>為太傅評後繼，聞評敗，引兵屯內黃。</font><font size=4px color="#009090"><font size=4px>〔內黃縣自漢以來屬魏郡。〕</font></font><font size=4px>堅使鄧羌攻信都。丁丑，桓帥鮮卑五千奔龍城。戊寅，燕散騎侍郎餘蔚帥扶餘、高句麗及上黨質子五百餘人，</font><font size=4px color="#009090"><font size=4px>〔蔚，於勿翻。燕蓋遣兵戍上黨，取其子弟留於鄴以為質。餘蔚，扶餘王子，故陰率諸質子開門以納秦兵。質，音致。句，如字，又音駒。麗，力知翻。〕</font></font><font size=4px>夜，開鄴北門納秦兵，燕主暐與上庸王評、樂安王臧、定襄王淵、左衛將軍孟高、殿中將軍艾朗等奔龍城。</font><font size=4px color="#009090"><font size=4px>〔姓譜：艾姓，晏子春秋齊有大夫艾孔。風俗通有龐儉母艾氏。〕</font></font><font size=4px>辛巳，秦王堅入鄴宮。

 　　慕容垂見燕公卿大夫及故時僚吏，有慍色。</font><font size=4px color="#009090"><font size=4px>〔慍，於問翻。〕</font></font><font size=4px>高弼言於垂曰：「大王憑祖宗積累之資，負英傑高世之略，遭值迍阨，</font><font size=4px color="#009090"><font size=4px>〔迍，株倫類。〕</font></font><font size=4px>棲集外邦。今雖家國傾覆，安知其不為興運之始邪！愚謂國之舊人，宜恢江海之量，有以慰結其心，以立覆簣之基，成九仞之功，</font><font size=4px color="#009090"><font size=4px>〔言譬如為山，自覆一簣而進成九仞之功。簣，求位翻，土籠也。八尺曰仞。〕</font></font><font size=4px>柰何以一怒捐之，愚竊為大王不取也！」高弼先從垂奔秦，故敢進言。為，于偽翻。〕垂悅，從之。

 　　燕主暐之出鄴也，衛士猶千餘騎，既出城，皆散，惟十餘騎從行；秦王堅使游擊將軍郭慶追之。 時道路艱難，孟高扶侍暐，經護二王，</font><font size=4px color="#009090"><font size=4px>〔二王，謂樂安王臧、定襄王淵也。〕</font></font><font size=4px>極其勤瘁，</font><font size=4px color="#009090"><font size=4px>〔瘁，秦醉翻。〕</font></font><font size=4px>又所在遇盜，轉鬬而前。數日，行至福祿，依冢解息， </font><font size=4px color="#009090"><font size=4px>〔解息，解鞍息馬也。冢，知隴翻。〕</font></font><font size=4px>盜二十餘人猝至，皆挾弓矢，高持刀與戰，殺傷數人。高力極，</font><font size=4px color="#009090"><font size=4px>〔力疲極也。〕</font></font><font size=4px>自度必死，乃直前抱一賊，頓擊於地，大呼 曰：「男兒窮矣！」餘賊從旁射高，殺之。</font><font size=4px color="#009090"><font size=4px>〔度，徒洛翻。射，而亦翻。〕</font></font><font size=4px>艾朗見高獨戰，亦還趨賊，并死。</font><font size=4px color="#009090"><font size=4px>〔趨，七喻翻。〕</font></font><font size=4px>暐失馬步走，郭慶追及於高陽，部將巨武將縛之，</font><font size=4px color="#009090"><font size=4px>〔姓譜：巨，姓也。〕</font></font><font size=4px>暐曰：「汝何小人，敢縛天子！」武曰：「我受詔追賊，何謂天子！」執以詣秦王堅，堅詰其不降而走之狀，</font><font size=4px color="#009090"><font size=4px>〔詰，去吉翻。降，戶江翻；下同。〕</font></font><font size=4px>對曰：「狐死首丘，欲歸死於先人墳墓耳。」</font><font size=4px color="#009090"><font size=4px>〔慕容氏之先皆葬昌黎。〕</font></font><font size=4px>堅哀而釋之，令還宮，帥文武出降。</font><font size=4px color="#009090"><font size=4px>〔晉穆帝永和八年，燕主儁改元稱帝，傳子暐，共十九年而亡。帥，讀曰率。〕</font></font><font size=4px>暐稱孟高、艾朗之忠於堅，堅命厚加斂葬，</font><font size=4px color="#009090"><font size=4px>〔斂，力贍翻。〕</font></font><font size=4px>拜其子為郎中。

 　　郭慶進至龍城，太傅評奔高句麗，高句麗執評，送於秦。宜都王桓殺鎮東將軍勃海王亮，并其眾，奔遼東。遼東太守韓稠，先已降秦，桓至，不得入，攻之，不克。郭慶遣將軍朱嶷擊之，桓棄眾單走，嶷獲而殺之。</font><font size=4px color="#009090"><font size=4px>〔嶷，魚力翻。〕</font></font><font size=4px>

 　　諸州牧守及六夷渠帥盡降於秦，</font><font size=4px color="#009090"><font size=4px>〔帥，所類翻。〕</font></font><font size=4px>凡得郡百五十七，戶二百四十六萬，口九百九十九萬。以燕宮人、珍寶分賜將士。</font><font size=4px color="#009090"><font size=4px>〔將，即亮翻。〕</font></font><font size=4px>下詔大赦曰：「朕以寡薄，猥承休命，不能懷遠以德，柔服四維，</font><font size=4px color="#009090"><font size=4px>〔四維，東南維，西南維，東北維，西北維。〕</font></font><font size=4px>至使戎車屢駕，有害斯民，雖百姓之過，然亦朕之罪也。其大赦天下，與之更始。」</font><font size=4px color="#009090"><font size=4px>〔更，工衡翻。〕</font></font><font size=4px>

 　　初，梁琛之使秦也，</font><font size=4px color="#009090"><font size=4px>〔使，疏吏翻。〕</font></font><font size=4px>以侍輦苟純為副。</font><font size=4px color="#009090"><font size=4px>〔侍輦之官，蓋燕所置近臣也。〕</font></font><font size=4px>琛每應對，不先告純；純恨之，歸言於燕主暐曰：「琛在長安，與王猛甚親善，疑有異謀。」琛又數稱秦王堅及王猛之美，</font><font size=4px color="#009090"><font size=4px>〔數，所角翻。〕</font></font><font size=4px>且言秦將興師，宜為之備。已而秦果伐燕，皆如琛言，暐乃疑琛知其情。及慕容評敗，遂收琛繫獄。秦王堅入鄴而釋之，除中書著作郎，</font><font size=4px color="#009090"><font size=4px>〔秦蓋循晉初之制，併祕書於中書省也。〕</font></font><font size=4px>引見，</font><font size=4px color="#009090"><font size=4px>〔見，賢遍翻。〕</font></font><font size=4px>謂之曰：「卿昔言上庸王、吳王皆將相奇材，</font><font size=4px color="#009090"><font size=4px>〔將，即亮翻。相，息亮翻。〕</font></font><font size=4px>何為不能謀畫，自使亡國﹖」對曰：「天命廢興，豈二人所能移也！」堅曰：「卿不能見幾而作，虛稱燕美，忠不自防，反為身禍，可謂智乎﹖」對曰：「臣聞『幾者動之微，吉</font><span class="h"><font size=4px>【章：十二行本「吉」下有「凶」字；乙十一行本同；退齋校同。】</font></font><font size=4px>之先見者也。』</font><font size=4px color="#009090"><font size=4px>〔易大傳之辭。幾，居希翻。見，賢遍翻。〕</font></font><font size=4px>如臣愚暗，實所不及。然為臣莫如忠，為子莫如孝，自非有一至之心者，莫能保忠孝之始終。是以古之烈士，臨危不改，見死不避，以徇君親。彼知幾者，心達安危，身擇去就，不顧家國，臣就使知之，尚不忍為，況非所及邪！」</font><font size=4px color="#009090"><font size=4px>〔梁琛忠於所事，秦王堅不能顯而庸之，識者有以知秦祚之不長矣。〕</font></font><font size=4px>

 　　堅聞悅綰之忠，</font><font size=4px color="#009090"><font size=4px>〔悅綰事見十卷三年。〕</font></font><font size=4px>恨不及見，拜其子為郎中。

 　　堅以王猛為使持節、都督關東六州諸軍事、車騎大將軍、開府儀同三司、冀州牧，鎮鄴，</font><font size=4px color="#009090"><font size=4px>〔使，疏吏翻。騎，奇寄翻。〕</font></font><font size=4px>進爵清河郡侯，悉以慕容評第中之物賜之。賜楊安爵博平縣侯：以鄧羌為使</font><span class="h"><font size=4px>【章：十二行本無「使」字；乙十一行本同；退齋校同。】</font></font><font size=4px>持節、征虜將軍、安定太守，賜爵真定郡侯，郭慶為持節、都督幽州諸軍事、幽州刺史，鎮薊，</font><font size=4px color="#009090"><font size=4px>〔薊，音計。〕</font></font><font size=4px>賜爵襄城侯。</font><font size=4px color="#009090"><font size=4px>〔賜爵者，賜之侯爵，非有國有土也。一曰，先未列爵，今始賜之。〕</font></font><font size=4px>其餘將士封賞各有差。

 　　堅以京兆韋鐘為魏郡太守，彭豹為陽平太守；</font><font size=4px color="#009090"><font size=4px>〔燕都鄴，以魏郡太守為京尹。陽平，輔郡也，故堅皆以秦人守之。〕</font></font><font size=4px>其餘州縣牧、守、令、長，皆因舊以授之。</font><font size=4px color="#009090"><font size=4px>〔盡易州縣牧、守、令、長，既駭觀聽，且人情新舊不相安，故皆因舊。〕</font></font><font size=4px>以燕常山太守申紹為散騎侍郎，使與散騎侍郎京兆韋儒俱為繡衣使者，循行關東州郡，觀省風俗，</font><font size=4px color="#009090"><font size=4px>〔行，下孟翻。省，悉景翻。〕</font></font><font size=4px>勸課農桑，振恤窮困，收葬死亡，旌顯節行，燕政有不便於民者，皆變除之。</font><font size=4px color="#009090"><font size=4px>〔並用燕、秦之人為繡衣使者。用燕人者，以其習關東風俗；用秦人者，使宣堅之德意也。行，下孟翻。〕</font></font><font size=4px>

 　　十二月，秦王堅遷慕容暐及燕后妃、王公、百官拜鮮卑四萬餘戶于長安。</font><font size=4px color="#009090"><font size=4px>〔為後鮮卑乘亂攻秦張本。〕</font></font><font size=4px>

 　　王猛表留梁琛為主簿，領記室督。</font><font size=4px color="#009090"><font size=4px>〔晉制：諸公府有主簿、記室督各一人。今猛以琛兼之。〕</font></font><font size=4px>他日，猛與僚屬宴語及燕朝使者，猛曰：「人心不同：昔梁君至長安，專美本朝；樂君但言桓溫軍盛；郝君微說國弊。」</font><font size=4px color="#009090"><font size=4px>〔梁琛、樂嵩、郝晷也。本朝、國弊，皆謂燕也。朝，直遙翻。使，疏吏翻。〕</font></font><font size=4px>參軍馮誕曰：「今三子皆為國臣，</font><font size=4px color="#009090"><font size=4px>〔此國謂秦也。〕</font></font><font size=4px>敢問取臣之道何先﹖」猛曰：「郝君知幾為先。」</font><font size=4px color="#009090"><font size=4px>〔幾，居希翻。〕</font></font><font size=4px>誕曰：「然則明公賞丁公而誅季布也。」</font><font size=4px color="#009090"><font size=4px>〔言取臣之道，與漢高帝異。〕</font></font><font size=4px>猛大笑。

 　　秦王堅自鄴如枋頭，宴父老，改枋頭曰永昌，復之終世。</font><font size=4px color="#009090"><font size=4px>〔復，方目翻，除賦役也；復除賦役，終秦王之世也。〕</font></font><font size=4px>甲寅，至長安，封慕容暐為新興侯；以燕故臣慕容評為給事中，皇甫真為奉車都尉，李洪為駙馬都尉，皆奉朝請；</font><font size=4px color="#009090"><font size=4px>〔三人者，燕之三公也。〕</font></font><font size=4px>李邽為尚書，封衡為尚書郎，慕容德為張掖太守，</font><font size=4px color="#009090"><font size=4px>〔為德兄子超留張掖而入姚氏張本。〕</font></font><font size=4px>燕國平叡為宣威將軍，悉羅騰為三署郎；</font><font size=4px color="#009090"><font size=4px>〔漢有五官署郎、左署郎、右署郎，故曰三署郎。舊制：郎年五十以上，屬五官，其次分在左右署；秦遂以三署郎為官稱。〕</font></font><font size=4px>其餘封署各有差。衡，裕之子也。</font><font size=4px color="#009090"><font size=4px>〔慕容皝之興也，封裕以忠諫顯。〕</font></font><font size=4px>

 　　燕故太史黃泓歎曰：「燕必中興，其在吳王乎！恨吾老，不及見耳！」</font><font size=4px color="#009090"><font size=4px>〔慕容之初興，黃泓歸之。及儁之取中原，黃泓贊其決：泓知數者也。〕</font></font><font size=4px>汲郡趙秋曰：「天道在燕，</font><font size=4px color="#009090"><font size=4px>〔謂歲星在燕分也。〕</font></font><font size=4px>不</font><span class="h"><font size=4px>【章：十二行本「不」上有「而秦滅之」四字；乙十一行本同；退齋校同；張校同；云無註本亦脫。】</font></font><font size=4px>及十五年，秦必復為燕有。」

 　　慕容桓之子鳳，年十一，陰有復讎之志，鮮卑、丁零有氣幹者皆傾身與之交結。</font><font size=4px color="#009090"><font size=4px>〔為後慕容鳳與丁零起兵攻秦張本。〕</font></font><font size=4px>權翼見而謂之曰：「兒方以才望自顯，勿效爾父不識天命！」鳳厲色曰：「先王欲建忠而不遂，此乃人臣之節；君侯之言，豈獎勸將來之義乎！」翼改容謝之，言於秦王堅曰：「慕容鳳媖慨有才器；但狼子野心，恐終不為人用耳。」</font><font size=4px color="#009090"><font size=4px>〔左傳：楚令尹子文曰：「狼子野心。」史言燕之臣子非久下人者。〕</font></font><font size=4px>

 　　秦省雍州。</font><font size=4px color="#009090"><font size=4px>〔秦置雍州於安定，今省雍州入司隸校尉。〕</font></font><font size=4px>

 　　是歲，仇池公楊世卒，子纂立，始與秦絕。叔父武都太守統與之爭國，起兵相攻。</font><font size=4px color="#009090"><font size=4px>〔為秦攻仇池張本。〕</font></font><font size=4px>
</font><!--/HTMLBUILERPART0--><font size=4px>