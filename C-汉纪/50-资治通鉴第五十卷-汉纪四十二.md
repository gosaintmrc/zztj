<font size=4px>　　汉纪四十二　起柔兆执徐，尽阏逢困敦，凡九年。

 　　孝安皇帝

 　　元初三年（丙辰、一一六）

 　　春，正月，蒼梧、鬱林、合浦蠻夷反；</font><font size=4px color="#009090"><font size=4px>〔三郡皆屬交州。〕</font></font><font size=4px>二月，遣侍御史任卓督州郡兵討之。</font><font size=4px color="#009090"><font size=4px>〔任，音壬。賢曰：逴，音丁角翻，又音章。〕</font></font><font size=4px>

 　　郡国十地震。

 　　三月，辛亥，日有食之。

 　　癸酉，度遼將軍遵率南單于擊零昌於靈州，</font><font size=4px color="#009090"><font size=4px>〔范書匈奴傳曰：自置度遼將軍以來，皆權行其事，獨遵以皇太后從弟為真將軍，此後更無行將軍者。志云：度遼將軍，銀印青綬，秩二千石。靈州縣，屬北地郡。賢曰：在今慶州馬嶺縣西北。零，音憐。〕</font></font><font size=4px>斬首八百餘級。〕

 　　越巂徼外夷舉種內屬。</font><font size=4px color="#009090"><font size=4px>〔巂，音髓。徼，吉弔翻。種，章勇翻。〕</font></font><font size=4px>

 　　九月，築馮翊北界候塢五百所以備羌。</font><font size=4px color="#009090"><font size=4px>〔馮翊北界，接安定北地。〕</font></font><font size=4px>

 　　冬，十一月，蒼梧、鬱林、合浦蠻夷降。</font><font size=4px color="#009090"><font size=4px>〔降，戶江翻。〕</font></font><font size=4px>

 　　舊制：公卿、二千石、刺史不得行三年喪，司徒劉愷以為「非所以師表百姓，宣美風俗。」丙戌，初聽大臣行三年喪。</font><font size=4px color="#009090"><font size=4px>〔賢曰：文帝遺詔以日易月，於後大臣，遂以為常；至此，復遵古制也。〕</font></font><font size=4px>

 　　癸卯，郡国九地震。

 　　十二月，丁巳，任尚遣兵擊零昌於北地，殺其妻子，燒其廬舍，</font><span class="h"><font size=4px>【章：甲十六行本「舍」作「落」；乙十一行本同；孔本同；張校同。】</font></font><font size=4px>斬首七百餘級。</font><font size=4px color="#009090"><font size=4px>〔羌勢自此衰矣。〕</font></font><font size=4px>

 　　四年（丁巳、一一七）

 　　春，二月，乙巳朔，日有食之。

 　　乙卯，赦天下。

 　　壬午，武库灾。

 　　任尚遣當闐種羌榆鬼等刺殺杜季貢，</font><font size=4px color="#009090"><font size=4px>〔闐，徙賢翻。種，章勇翻。刺，七亦翻；下同。〕</font></font><font size=4px>封榆鬼為破羌侯。

 　　司空袁敞，廉勁不阿權貴，失鄧氏旨。尚書郎張俊有私書與敞子俊，怨家封上之。</font><font size=4px color="#009090"><font size=4px>〔怨，於元翻。上，時掌翻。〕</font></font><font size=4px>夏，四月，戊申，敞坐策免，自殺；俊等下獄當死。</font><font size=4px color="#009090"><font size=4px>〔下，遐稼翻。〕</font></font><font size=4px>俊上書自訟；臨刑，太后詔以減死論。

 　　己巳，遼西鮮卑連休等入寇，</font><font size=4px color="#009090"><font size=4px>〔考異曰：范書鮮卑傳上作「連休」，下作「休連」，今從上文。遼西郡，在雒陽東北三千三百里。賢曰：遼西郡故城，在今平州東陽樂城是。〕</font></font><font size=4px>郡兵與烏桓大人於秩居等共擊，大破之，斬首千三百級。

 　　六月，戊辰，三郡雨雹。</font><font size=4px color="#009090"><font size=4px>〔雨，于具翻。〕</font></font><font size=4px>

 　　尹就坐不能定益州，徵抵罪：以益州刺史張喬領其軍屯，招誘叛羌，稍稍降散。</font><font size=4px color="#009090"><font size=4px>〔誘，音酉。降，戶江翻。〕</font></font><font size=4px>

 　　秋，七月，京師及郡國十雨水。

 　　九月，護羌校尉任尚復募鹈功種羌號封刺殺零昌；</font><font size=4px color="#009090"><font size=4px>〔復，扶又翻。〕</font></font><font size=4px>封號封為羌王。

 　　冬，十一月，己卯，彭城靖王恭薨。

 　　越巂夷以郡縣賦斂煩數，</font><font size=4px color="#009090"><font size=4px>〔巂，音髓。斂，力贍翻。數，所角翻。〕</font></font><font size=4px>十二月，大牛種封離等反，殺遂久令。</font><font size=4px color="#009090"><font size=4px>〔遂久縣，屬越巂郡。賢曰：遂久故縣，在今靡州界。考異曰：西南夷傳云「五年叛」，今從帝紀。〕</font></font><font size=4px>

 　　甲子，任尚與騎都尉馬賢共擊先零羌狼莫，追至北地，相持六十餘日，戰於富平河上，大破之，</font><font size=4px color="#009090"><font size=4px>〔范書帝紀作「富平上河」，西羌傳「河上」。賢曰：富平縣，屬北地郡，故城在今靈州回樂縣西南。余按水經，河水東北逕安定郡眴卷縣故城西。註曰：地理志，河水別出為河溝，東至富平北入河，河水於此有上河之名。前漢馮參為上河典農都尉。則上河為是。宋白曰：唐靈州，即漢富平縣之地。杜佑曰：漢富平，今靈州迴樂縣。應劭曰：眴，音旨日之旬。卷，音箘簬之箘。〕</font></font><font size=4px>斬首五千級，狼莫逃去。於是西河虔人種羌萬人詣鄧遵降，隴右平。</font><font size=4px color="#009090"><font size=4px>〔狼莫者，零昌之謀主，零昌既死而狼莫敗逃，虔人羌失援而降，故隴右平。降，戶江翻。〕</font></font><font size=4px>

 　　是岁，郡国十三地震。

 　　五年（戊午、一一八）

 　　春，三月，京師及郡國五旱。

 　　夏，六月，高句驪與濊貊寇玄菟。</font><font size=4px color="#009090"><font size=4px>〔句，如字，及音駒。驪，力知翻。濊，音穢。貊，莫百翻。菟，同都翻。〕</font></font><font size=4px>

 　　永昌、益州、蜀郡夷皆叛應封離，眾至十餘萬，破壞二十餘縣，</font><font size=4px color="#009090"><font size=4px>〔壞，音怪。〕</font></font><font size=4px>殺長吏，焚掠百姓，骸骨委積，千里無人。

 　　秋，八月，丙申朔，日有食之。

 　　代郡鮮卑入寇，殺長吏；</font><font size=4px color="#009090"><font size=4px>〔考異曰：獨行傳云：「元初中，鮮卑數百餘騎寇漁陽，太守張顯率吏士追出塞，遙望虜營煙火，急趣之。兵馬掾嚴授慮有伏兵，苦諫止，不聽。顯遂墮馬，福以身擁蔽，虜并殺之。朝廷愍授等節，詔書褒歎，厚加賞賜。」按元初凡六年，鮮卑不曾犯漁陽，殺長吏；惟是入代郡曾殺長吏。今疑漁陽本是代郡，史之誤也。余按張顯事，通鑑已書於上卷殤帝延平元年，從范書帝紀也。〕</font></font><font size=4px>發緣邊甲卒、黎陽營兵屯上谷以備之。冬，十月，鮮卑寇上谷，攻居庸關，</font><font size=4px color="#009090"><font size=4px>〔郡國志：居庸縣，屬上谷郡。新唐志：幽州昌平縣西北三十五里，有納款關，即居庸故關。〕</font></font><font size=4px>復發緣邊諸郡陽營兵、積射士步騎二萬人，</font><font size=4px color="#009090"><font size=4px>〔復，扶又翻。〕</font></font><font size=4px>屯列衝要。

 　　鄧遵募上郡全無種羌雕何刺殺狼莫；</font><font size=4px color="#009090"><font size=4px>〔刺，七亦翻。〕</font></font><font size=4px>封雕何為羌侯。自羌叛十餘年間，</font><font size=4px color="#009090"><font size=4px>〔永初元年羌叛，至是年凡十二年。〕</font></font><font size=4px>軍旅之費，凡用二百四十餘億，府帑空竭，邊民及內郡死者不可勝數，</font><font size=4px color="#009090"><font size=4px>〔帑，他朗翻。勝，音升。〕</font></font><font size=4px>并、涼二州遂至虛耗。及零昌、狼莫死，</font><font size=4px color="#009090"><font size=4px>〔零，音憐。〕</font></font><font size=4px>諸羌瓦解，三輔、益州無復寇警。詔封鄧遵為武陽侯，邑三千戶。</font><font size=4px color="#009090"><font size=4px>〔東郡有東武陽，泰山郡有南武陽，鄧騭傳又作「舞陽」。〕</font></font><font size=4px>遵以太后從第，故爵封優大。任尚與遵爭功，又坐詐增首級、受賕枉法贓千萬已上，十二月，檻車徵尚，棄市，沒入財物。鄧騭子侍中鳳嘗受尚馬，騭髡妻及鳳以謝罪。</font><font size=4px color="#009090"><font size=4px>〔騭，職日翻。〕</font></font><font size=4px>

 　　是岁，郡国十四地震。

 　　太后弟悝、閶皆卒，封悝子廣宗為葉侯，閶子忠為西華侯。</font><font size=4px color="#009090"><font size=4px>〔葉縣，屬南陽郡；西華縣，屬汝南郡。悝，苦回翻。閶，音昌。葉，式涉翻。〕</font></font><font size=4px>

 　　六年（己未、一一九）

 　　春，二月，乙巳，京師及郡國四十二地震。

 　　夏，四月，沛國、勃海大風，雨雹。</font><font size=4px color="#009090"><font size=4px>〔雨，于具翻。〕</font></font><font size=4px>

 　　五月，京師旱。

 　　六月，丙戌，平原哀王得薨，無子。

 　　秋，七月，鮮卑寇馬城塞，殺長吏，</font><font size=4px color="#009090"><font size=4px>〔馬城縣，屬代郡。賢曰：搜神記：昔秦人築城於武周塞以備胡，將成而崩者數矣。有馬馳走周旋反覆，父老異之，因依以築城，城乃不崩，遂以名焉。其故城，則今之朔州也。余按續漢志搜神記所云，乃鴈門郡之馬邑，此乃代郡之馬城，賢誤。〕</font></font><font size=4px>度遼將軍鄧遵及中郎將馬續率南單于追擊，大破之。

 　　九月，癸巳，陳懷王竦薨，無子，國除。</font><font size=4px color="#009090"><font size=4px>〔竦，陳王羨之孫。〕</font></font><font size=4px>

 　　冬，十二月，戊午朔，日有食之，既。

 　　郡国八地震。

 　　是歲，太后徵和帝弟濟北王壽、河間王開子男女年五歲以上四十餘人</font><font size=4px color="#009090"><font size=4px>〔濟，子禮翻。〕</font></font><font size=4px>及鄧氏近親子孫三十餘人，並為開邸第，</font><font size=4px color="#009090"><font size=4px>〔賢曰：蒼頡篇曰：邸，舍也。為，于偽翻。〕</font></font><font size=4px>教學經書，躬自監試。</font><font size=4px color="#009090"><font size=4px>〔監，古銜翻。〕</font></font><font size=4px>詔從兄河南尹豹、越騎校尉康等曰：「末世貴戚食祿之家，溫衣美飯，乘堅驅良，</font><font size=4px color="#009090"><font size=4px>〔賢曰：堅，謂好車，良，謂善馬。余按此語出史記范蠡傳。從，才用翻。〕</font></font><font size=4px>而面牆術學，不識臧否，</font><font size=4px color="#009090"><font size=4px>〔尚書曰：弗學牆面。言正牆面而立，無所見也。否，音鄙。〕</font></font><font size=4px>斯故禍敗之所從來也。」

 　　豫章有芝草生，太守劉祗欲上之，</font><font size=4px color="#009090"><font size=4px>〔上，時掌翻。〕</font></font><font size=4px>以問郡人唐檀，檀曰：「方今外戚豪盛，君道微弱，斯豈嘉瑞乎！」祗乃止。

 　　益州刺史張喬遣從事楊竦將兵至楪榆，</font><font size=4px color="#009090"><font size=4px>〔楪榆縣，武帝開置，屬益州郡，有葉榆澤在縣東，因名；明帝分屬永昌郡。楪，與葉同。〕</font></font><font size=4px>擊封離等，大破之，斬首三萬餘級，獲生口千五百人。封離等惶怖，斬其同謀渠帥，詣竦乞降。</font><font size=4px color="#009090"><font size=4px>〔怖，並布翻。帥，所類翻。降，戶江翻；下同。〕</font></font><font size=4px>竦厚加慰納，其餘三十六種皆來降附。</font><font size=4px color="#009090"><font size=4px>〔種，章勇翻。〕</font></font><font size=4px>竦因奏長吏姦猾，侵犯蠻夷者九十人，皆減死論。

 　　初，西域諸國既絕於漢，</font><font size=4px color="#009090"><font size=4px>〔事見上卷永初元年。〕</font></font><font size=4px>北匈奴復以兵威役屬之，</font><font size=4px color="#009090"><font size=4px>〔役使而臣屬之。復，扶又翻；下同。〕</font></font><font size=4px>與共為邊寇。敦煌太守曹宗患之，</font><font size=4px color="#009090"><font size=4px>〔敦，徒門翻。〕</font></font><font size=4px>乃上遣行長史索班將千餘人屯伊吾以招撫之。</font><font size=4px color="#009090"><font size=4px>〔索姓出敦煌。又左傳，商人七族有索氏。上，時掌翻。索，昔各翻。上遣者，上奏而遣之也。行長史者，行長史事，未為真也。〕</font></font><font size=4px>於是車師前王及鄯善王復來降。</font><font size=4px color="#009090"><font size=4px>〔鄯，上扇翻。〕</font></font><font size=4px>

 　　初，疏勒王安國死，無子，國人立其舅子遺腹為王；遺腹叔父臣磐在月氏，月氏納而立之。</font><font size=4px color="#009090"><font size=4px>〔西域傳曰：元初中，安國以舅臣有罪，徙於月氏，月氏王親愛之。遺腹既立，月氏遣兵送臣磐還疏勒。國人素敬愛臣磐，又畏憚月氏，即共奪遺腹印綬，迎臣磐，立以為王。氏，音支。〕</font></font><font size=4px>後莎車畔于窴，屬疏勒，</font><font size=4px color="#009090"><font size=4px>〔自明帝永平四年，莎車屬于窴。〕</font></font><font size=4px>疏勒遂強，與龜茲、于窴為敵國焉。

 　　永寧元年（庚申、一二膶）是年，夏，四月，改元。〕

 　　春，三月，丁酉，濟北惠王壽薨。</font><font size=4px color="#009090"><font size=4px>〔濟，子禮翻。〕</font></font><font size=4px>

 　　 北匈奴率車師後王軍就共殺後部司馬及敦煌長史索班等，</font><font size=4px color="#009090"><font size=4px>〔賢曰：司馬，即屬戊己校尉所統也；和帝時置戊己校尉，鎮車師後部。考異曰：班勇傳：「元初六，曹宗 遣索班屯伊吾。後數月，北單于與車師後部共攻沒索班。」按本紀，「永寧元年，車師後王叛，殺部司馬。」車師傳亦曰：「永寧元年，後王軍就及母沙麻反畔，殺 後部司馬及敦煌行事。」蓋班以去年末屯伊吾，今春見殺，或今春奏事方到也。〕</font></font><font size=4px>遂擊走其前王，略有北道。鄯善逼急，求救於曹宗，</font><font size=4px color="#009090"><font size=4px>〔鄯，上扇翻。〕</font></font><font size=4px>宗因此請出兵五千人擊匈奴，以報索班之恥，因復取西域；公卿多以為宜閉玉門關，絕西域。太后聞軍司馬班勇有父風，召詣朝堂問之。</font><font size=4px color="#009090"><font size=4px>〔班固西都賦曰：左右廷中，朝堂百僚之位；朝堂蓋在殿庭左右。朝，直遙翻。〕</font></font><font size=4px>勇上議曰：「昔孝武皇帝患匈奴強盛，於是開通西域，論者以為匈奴府藏，</font><font size=4px color="#009090"><font size=4px>〔上，時掌翻。藏，徂浪翻。〕</font></font><font size=4px>斷其右臂。</font><font size=4px color="#009090"><font size=4px>〔斷，丁管翻。〕</font></font><font size=4px>光武中興，未遑外事，故匈奴負強，驅率諸國；及至永平，再攻敦煌、</font><font size=4px color="#009090"><font size=4px>〔敦，徒門翻。〕</font></font><font size=4px>河西諸郡，城門晝閉。孝明皇帝深惟廟策，</font><font size=4px color="#009090"><font size=4px>〔惟，思也。賢曰：古者謀事必就祖，故言廟策也。余謂古者遣將必於廟，先定制勝之策，故謂之廟策。〕</font></font><font size=4px>乃命虎臣出征西域，</font><font size=4px color="#009090"><font size=4px>〔虎臣，謂其父起也。〕</font></font><font size=4px>故匈奴遠遁，邊境得安；及至永元，莫不內屬。會間者羌亂，西域復絕，</font><font size=4px color="#009090"><font size=4px>〔復，扶又翻。〕</font></font><font size=4px>北虜遂遣責諸國，備其逋租，高其價直，嚴以期會，</font><font size=4px color="#009090"><font size=4px>〔備，償也。西域屬漢之後，不復以馬畜、旃罽輸匈奴，及與漢絕，匈奴復遣使責其積年所逋。逋，欠也。〕</font></font><font size=4px>鄯善、車師皆懷憤怨，思樂事漢，</font><font size=4px color="#009090"><font size=4px>〔樂，音洛。〕</font></font><font size=4px>其路無從；前所以時有叛者，皆由牧養失宜，還為其害故也。今曹宗徒恥於前負，欲報雪匈奴，</font><font size=4px color="#009090"><font size=4px>〔負，敗也。報雪，謂報伊吾之役，雪索班之恥也。〕</font></font><font size=4px>而不尋出兵故事，未度當時之宜也。</font><font size=4px color="#009090"><font size=4px>〔度，徒洛翻。〕</font></font><font size=4px>夫要功荒外，萬無一成，</font><font size=4px color="#009090"><font size=4px>〔要，一遙翻。荒外，謂在荒服之外。〕</font></font><font size=4px>若兵連禍結，悔無所及。況今府藏未，</font><font size=4px color="#009090"><font size=4px>〔藏，徂浪翻。〕</font></font><font size=4px>師無後繼，是示弱於遠夷，暴短於海內，臣愚以為不可許也。舊敦煌郡有營兵三百人，今宜復之，復置護西域副校尉，居於敦煌，如永元故事，</font><font size=4px color="#009090"><font size=4px>〔校，戶教翻。〕</font></font><font size=4px>又宜遣西域長史將五百人屯樓蘭，</font><font size=4px color="#009090"><font size=4px>〔樓蘭，即鄯善。〕</font></font><font size=4px>西當焉耆、龜茲徑路，南強鄯善、于窴心膽，北扞匈奴，東近敦媓，如此誠便。」</font><font size=4px color="#009090"><font size=4px>〔龜茲，音丘慈。窴，徒賢翻。〕</font></font><font size=4px>

 　　尚書復問勇：「利害云何﹖」</font><font size=4px color="#009090"><font size=4px>〔勇既上議，當書復問，使悉陳其利害。復，扶又翻。〕</font></font><font size=4px>勇對曰：「昔：永平之末，始通西域，初遣中郎將居敦煌，</font><font size=4px color="#009090"><font size=4px>〔謂鄭眾也。〕</font></font><font size=4px>後置副校尉於車師，</font><font size=4px color="#009090"><font size=4px>〔謂耿恭、關寵也。〕</font></font><font size=4px>既為胡虜節度，又禁漢不得有所侵擾，故外夷歸心，匈奴畏威。今鄯善王尤還，漢人外孫，若匈奴得志，則尤還必死。</font><font size=4px color="#009090"><font size=4px>〔賢曰：尤還，鄯善王名。〕</font></font><font size=4px>此等雖同鳥獸，亦知避害，若出屯樓蘭，足以招附其心，愚以為便。」</font><font size=4px color="#009090"><font size=4px>〔此勇所謂利也。〕</font></font><font size=4px>

 　　長樂衛尉鐔顯、</font><font size=4px color="#009090"><font size=4px>〔類篇：鐔，如心翻，姓也。賢曰：鐔，音徒南翻。唐韻又音尋。〕</font></font><font size=4px>廷尉綦毋參、</font><font size=4px color="#009090"><font size=4px>〔綦毋，姓也，左傳晉有綦毋張。〕</font></font><font size=4px>司隸校尉崔據難曰：</font><font size=4px color="#009090"><font size=4px>〔難，乃旦翻；下同。〕</font></font><font size=4px>「朝廷前所以棄西域者，以其無益於中國而費難供也。今車師已屬匈奴，鄯善不可保信，一旦反覆，班將能保北虜不為邊害乎﹖」</font><font size=4px color="#009090"><font size=4px>〔賢曰：以勇為軍司馬，故以將言之。將，音子亮翻。〕</font></font><font size=4px>勇對曰：「今中國置州牧者，以禁郡縣姦猾盜賊也。若州牧能保盜賊不起者，臣亦願以要斬保匈奴之不為邊害也。</font><font size=4px color="#009090"><font size=4px>〔要，讀曰腰。〕</font></font><font size=4px>今通西域則虜勢必弱，虜勢弱則為患微矣；孰與歸其府藏，續其斷臂哉﹖今置校尉以扞撫西域，設長史以招懷諸國，若棄而不立，則西域望絕，望絕之後，屈就北虜，緣邊之郡將受困害，恐河西城門必須有晝閉之儆矣！</font><font size=4px color="#009090"><font size=4px>〔明帝永平中，北匈奴脅諸國共寇河西郡縣，城門晝閉。復，扶又翻；下同。〕</font></font><font size=4px>今不廓開朝廷之德而拘屯戌之費，若此，北虜遂熾，豈安邊久長之策哉！」</font><font size=4px color="#009090"><font size=4px>〔此勇所謂害也。熾，尺志翻。〕</font></font><font size=4px>

 　　太尉屬毛軫難曰：「今若置校尉，則西域駱驛遣使，求索無厭，</font><font size=4px color="#009090"><font size=4px>〔索，山客翻。厭，於鹽翻。百官志：太尉掾屬二十四人；東、西曹掾比四百石，餘掾比三百石，屬比二百石。〕</font></font><font size=4px>與之則費難供，不與則失其心，一旦為匈奴所迫，當復求救，則為役大矣。」勇對曰：「今設以西域歸匈奴，而使其恩德大漢，不為鈔盜，則可矣。</font><font size=4px color="#009090"><font size=4px>〔鈔，楚交翻。〕</font></font><font size=4px>如其不然，則因西域租入之饒，兵馬之眾，以擾動緣邊，是為富仇讎之財，增暴夷之勢也。置校尉者，宣威布德，以繫諸國內向之心而疑匈奴覬覦之情，</font><font size=4px color="#009090"><font size=4px>〔覬，音冀。覦，音俞。〕</font></font><font size=4px>而無費財耗國之慮也。且西域之人，無他求索，其來入者不過稟食而已；</font><font size=4px color="#009090"><font size=4px>〔稟，筆錦翻，給也。食，讀曰坔。〕</font></font><font size=4px>今若拒絕，勢歸北屬夷虜，</font><font size=4px color="#009090"><font size=4px>〔言其事勢所歸，必至北屬匈奴。〕</font></font><font size=4px>并力以寇并、涼，則中國之費不止十億。置之誠便。」

 　　於是從勇議，復敦煌郡營兵三百人，置西域副校尉居敦煌，雖復羈縻西域，然亦未能出屯。</font><font size=4px color="#009090"><font size=4px>〔謂未能奴勇計出屯樓蘭西也。然使盡行勇之計，亦未必能羈制西域，何者﹖武帝通西域，未能盡臣屬西域也；及宣帝時，日逐降，呼韓邪內附，始盡得西域。明帝使班超通西域，未能盡臣屬西域也；及竇憲破北匈奴，超始盡得西域。今漢內困於諸羌，而北匈奴游魂蒲類，安能以五百人成功哉！〕</font></font><font size=4px>其後匈奴果數與車師共入寇鈔，河西大被其害。</font><font size=4px color="#009090"><font size=4px>〔數，所角翻。鈔，楚交翻。被，皮義翻。〕</font></font><font size=4px>

 　　沈氐羌寇張掖。</font><font size=4px color="#009090"><font size=4px>〔賢曰：沈氐，羌號也。續漢書曰：羌在上郡西河者，號沈氐。〕</font></font><font size=4px>

 　　夏，四月，丙寅，立皇子保為太子，改元，赦天下。

 　　己巳，紹封陳敬王子崇為陳王，濟北惠王子萇為樂成王，</font><font size=4px color="#009090"><font size=4px>〔濟，子禮翻。〕</font></font><font size=4px>河間孝王子翼為平原王。

 　　六月，護羌校尉馬賢將萬人討沈氐於張掖，破之，斬首千八百級，獲生口千餘人，餘虜悉降。</font><font size=4px color="#009090"><font size=4px>〔降，戶江翻。〕</font></font><font size=4px>時當煎等</font><span class="h"><font size=4px>【章：甲十六行本「等」作「種」；乙十一行本同；張校同。】</font></font><font size=4px>大豪飢五等，以賢兵在張掖，乃乘虛寶金城，賢還軍</font><span class="h"><font size=4px>【章：甲十六行本「軍」下有「追之」二字；乙十一行本同；孔本同；張校同，退齋校同。】</font></font><font size=4px>出塞，斬首數千級而還。燒當、燒何種聞賢聞賢軍還，復寇張掖，殺長吏。</font><font size=4px color="#009090"><font size=4px>〔馬賢於時為健鬭。然觀其往來奔命，羌人輒議其後，賢不思所以制之之術，重以不恤軍事，宜其有射姑山之敗也。還，從宣翻，又如字。種，章勇翻。復，扶又翻。長，知兩翻。〕</font></font><font size=4px>

 　　秋，七月，乙酉朔，日有食之。

 　　冬，十月，己巳，司空李郃免。</font><font size=4px color="#009090"><font size=4px>〔郃，古合翻；又曷閣翻。〕</font></font><font size=4px>癸酉，以衛尉廬江陳褒為司空。

 　　京师及郡国三十三大水。

 　　十二月，永昌徼外撣國王雍曲調遣使者獻樂及幻人。</font><font size=4px color="#009090"><font size=4px>〔西南夷傳：幻人能變化、吐火、自支解、易牛馬頭，自言我海西人，海西即大秦也。今按大秦即武帝時犁靬國，今謂之拂菻。撣，音檀。范書「雍曲調」作「雍由調」，徼，吉弔翻。〕</font></font><font size=4px>

 　　戊辰，司徒劉愷請致仕；許之，以千石祿歸養。

 　　遼西鮮卑大人烏倫、其至鞬各以其眾詣度遼將軍鄧遵降。</font><font size=4px color="#009090"><font size=4px>〔烏倫、其至鞬，二人也。鞬，居言翻。〕</font></font><font size=4px>

 　　癸酉，以太常楊震為司徒。

 　　是岁，郡国二十三地震。

 　　太后從弟越騎校尉康，以太后久臨朝政，宗門盛滿，數上書太后，</font><font size=4px color="#009090"><font size=4px>〔從，才用翻。上元初六年書從兄康，此書從弟；徵諸范史，當從「兄」字。數，所角翻。上，時掌翻。〕</font></font><font size=4px>以為宜崇公室，自損私權，言甚切至，太后不從。康謝病不朝，太后使內侍者問之；所使者乃康家先婢，</font><font size=4px color="#009090"><font size=4px>〔先本康家婢，後入宮，在太后左右。〕</font></font><font size=4px>自通「中大人」，</font><font size=4px color="#009090"><font size=4px>〔時宮中耆宿皆稱中大人。〕</font></font><font size=4px>康聞而詬之。</font><font size=4px color="#009090"><font size=4px>〔賢曰：詬，罵也；音許遘翻，又古候翻。〕</font></font><font size=4px>婢怨恚，</font><font size=4px color="#009090"><font size=4px>〔恚，於避翻。〕</font></font><font size=4px>還，白康詐疾而言不遜。太后大怒，免康官，遣歸國，</font><font size=4px color="#009090"><font size=4px>〔康永初中紹封夷安侯。〕</font></font><font size=4px>絕屬籍。

 　　初，當煎種饑，五同種大豪盧蔥、忍良等千餘戶</font><font size=4px color="#009090"><font size=4px>〔種，章勇翻；下同。〕</font></font><font size=4px>別留允街，而首施兩端。</font><font size=4px color="#009090"><font size=4px>〔賢曰：首施，猶首鼠也。允，音鉛。〕</font></font><font size=4px>

 　　建光元年（辛酉、一二一）是年七月改元。考異曰：陳禪傳曰：「北匈奴入遼東，追拜

 　　禪遼東太守。胡憚其威強，退還數百里。禪不加兵，但遣吏卒往曉慰之。單于隨使還郡，禪於學行禮，為說道義以感化之，單于懷服，遺以胡中珍貨而去。」當在此年矣。又按北單于，漢朝所不能臣，未嘗入朝天子，安肯見遼東太守！此事可疑，今不取。余按和帝以來，北匈奴益西徙，自代郡以東至遼東塞外之地，皆鮮卑、烏桓居之，北單于安能至遼東邪！不取，當也。〕

 　　春，護羌校尉馬賢召慮忽喹斬之，因放兵擊其種人，獲首虜二千餘，忍良等皆亡出塞。

 　　幽州刺史巴郡馮煥、玄菟太守姚光、遼東太守蔡諷等將兵擊高句驪，高句麗王宮遣子遂成詐降而襲玄菟、遼東，殺傷二千餘人。</font><font size=4px color="#009090"><font size=4px>〔菟，同都翻。句，如字，又音駒。麗，讀曰驪，力知翻。降，戶江翻。〕</font></font><font size=4px>

 　　二月，皇太后寢疾，癸亥，赦天下。三月，癸巳，皇太后鄧氏崩。未及大斂，帝復申前命，</font><font size=4px color="#009090"><font size=4px>〔斂，力贍翻。復，扶又翻；下同。〕</font></font><font size=4px>封鄧騭為上蔡侯，位特進。</font><font size=4px color="#009090"><font size=4px>〔封騭事見上卷永初元年。〕</font></font><font size=4px>

 　　丙午，葬和熹皇后。</font><font size=4px color="#009090"><font size=4px>〔范曄曰：漢世皇后無諡，皆因帝諡以為稱，雖呂氏專政，上官臨制，亦無殊號。中興，明帝始建光烈之稱，其後並以德為配，至於賢愚優劣，混同一貫，故馬、竇二后，俱稱德焉。其餘皇帝之庶母及蕃王承統，以追尊之重，特為其號，恭懷、孝崇之比是也。初平中，蔡邕始追正和熹之諡，其安思、順烈以下，皆依而加焉。賢註云：蔡邕集謚議曰：漢世母后無諡，明帝始建光烈之稱，是後轉因帝號加之以德，上下優劣，混而為一，違禮「大行受大名、小行受小名」之制。諡法：有功安曰熹，帝后一體，禮亦宜同，大行皇太后宜為和熹。〕</font></font><font size=4px>

 　　太后自臨朝以來，水旱十載，</font><font size=4px color="#009090"><font size=4px>〔載，子亥翻。〕</font></font><font size=4px>四夷外侵，盜賊內起，每聞民饑，或達旦不寐，躬自減徹</font><font size=4px color="#009090"><font size=4px>〔謂減膳徹樂之類。〕</font></font><font size=4px>以救災繍，故天下復平，歲還豐穰。</font><font size=4px color="#009090"><font size=4px>〔和熹臨朝之政，可謂牝雞之晨，唯家之索矣。〕</font></font><font size=4px>

 　　上始親政事，尚書陳忠薦隱逸及直道之士潁川杜根、平原成翊世之徒，上皆納用之。忠，寵之子也。初，鄧太后臨朝，根為郎中，與同時郎上書言：「帝年長，宜親政事。」</font><font size=4px color="#009090"><font size=4px>〔長，知兩翻。〕</font></font><font size=4px>太后大怒，皆令盛以縑囊，於殿上撲殺之，</font><font size=4px color="#009090"><font size=4px>〔盛，時征翻。撲，普卜翻，蜀本弼角切。〕</font></font><font size=4px>既而載出城外，根得蘇；太后使人檢視，根遂詐死，三日，目中生蛆，</font><font size=4px color="#009090"><font size=4px>〔蛆，子余翻。凡蠅所集，其遺子之處生為蛆。〕</font></font><font size=4px>困得逃竄，為宜城山中酒家保，積十五年；</font><font size=4px color="#009090"><font size=4px>〔宜城縣，屬南部。賢曰：宜城故城，在今襄州率道縣南，其地出美酒。廣雅云：保，使也，言為人傭力保任而使也。〕</font></font><font size=4px>成翊世以郡吏亦坐諫太后不歸政抵罪；帝皆徵詣公車，拜根侍御史，翊世尚書郎。</font><font size=4px color="#009090"><font size=4px>〔為諸鄧得罪張本。〕</font></font><font size=4px>或問根曰：「往者遇禍，天下同義，</font><font size=4px color="#009090"><font size=4px>〔天下之士以根直諫遇禍，同義之也。〕</font></font><font size=4px>知故不少，</font><font size=4px color="#009090"><font size=4px>〔少，詩沼翻。〕</font></font><font size=4px>何至自苦如此﹖」根曰：「周旋民間，非絕跡之處，邂逅發露，</font><font size=4px color="#009090"><font size=4px>〔邂逅，不期而會，謂出於意料之外也。〕</font></font><font size=4px>禍及親知，故不為也。」</font><font size=4px color="#009090"><font size=4px>〔申屠蟠絕跡、碭，祖根之故智也。〕</font></font><font size=4px>

 　　戊申，追尊清河孝王曰孝德皇，皇妣左氏曰孝德后，祖妣宋貴人曰敬隱后。</font><font size=4px color="#009090"><font size=4px>〔尊其所自出也。謚法：執義行善曰德；綏柔士民曰德；不顯尸國曰隱；見美堅長曰隱。〕</font></font><font size=4px>初，長樂太僕蔡倫受竇后諷旨誣陷宋貴人，</font><font size=4px color="#009090"><font size=4px>〔事見四十六卷章帝建初七年。樂，音洛。〕</font></font><font size=4px>帝敕使自致廷尉，倫飲藥死。</font><font size=4px color="#009090"><font size=4px>〔自致廷尉者，使其自詣獄。〕</font></font><font size=4px>

 　　夏，四月，高句麗復與鮮卑入寇遼東，蔡諷追擊於新昌，戰歿。</font><font size=4px color="#009090"><font size=4px>〔新昌縣，屬遼東郡。〕</font></font><font size=4px>功曹掾龍端、兵馬掾公孫酺以身扞諷，俱歿於陳。</font><font size=4px color="#009090"><font size=4px>〔范書東夷傳作「功曹耿耗、兵馬掾龍端。」酺，音蒲。陳，讀曰陣。〕</font></font><font size=4px>

 　　丁巳，尊帝嫡母耿姬為甘陵大貴人。</font><font size=4px color="#009090"><font size=4px>〔郡國志：清河郡厝縣，帝改名甘陵。賢曰：甘陵，孝德皇之陵也，因以為縣，在今貝州清河縣東。宋白曰：貝州清河縣，本周甘泉氏之地，秦、漢為信城縣，後漢為厝縣，桓帝改為甘陵，故城在今縣西北。清河王慶陵，在今清河郡東南三十里故厝城。〕</font></font><font size=4px>

 　　甲子，樂成王萇坐驕淫不法，貶為蕪湖侯。</font><font size=4px color="#009090"><font size=4px>〔范書紀、傳皆作「臨湖侯」。賢曰：臨湖縣屬廬江郡。〕</font></font><font size=4px>

 　　己巳，令公卿下至郡國守相各舉有道之士一人。尚書陳忠以詔書既開諫爭，</font><font size=4px color="#009090"><font size=4px>〔爭，讀曰諍。〕</font></font><font size=4px>慮言事者必多激切，或致不能容，乃上疏豫通廣帝意曰：「臣聞仁君廣山藪之大，</font><font size=4px color="#009090"><font size=4px>〔賢曰：左氏傳曰：川澤納汙，山藪藏疾，瑾瑜匿瑕，國君含垢，天之道也。〕</font></font><font size=4px>納切直之謀，忠臣盡謇諤之節，不畏逆耳之害，</font><font size=4px color="#009090"><font size=4px>〔易曰：王臣蹇蹇。晉王豹傳作「謇」。史記趙簡子曰：眾人之唯唯，不如周舍之諤諤。家語：孔子曰：忠言逆耳而利於行也。〕</font></font><font size=4px>是以高祖舍周昌桀、紂之譬，</font><font size=4px color="#009090"><font size=4px>〔周昌嘗燕入奏事，高祖方擁戚姬，昌還走，帝逐得，騎昌項，問曰：「我何如主﹖」昌仰曰：「陛下即桀、紂之主！」上笑，自是心憚昌。舍，讀曰捨。〕</font></font><font size=4px>孝文喜袁盎人豕之譏，</font><font size=4px color="#009090"><font size=4px>〔事見十三卷文帝二年。〕</font></font><font size=4px>武帝納東方朔宣室之正，</font><font size=4px color="#009090"><font size=4px>〔事見十八卷武帝元光五年。〕</font></font><font size=4px>元帝容薛廣德自刎之切。</font><font size=4px color="#009090"><font size=4px>〔事見二十八卷元帝永光元年。刎，武粉翻。〕</font></font><font size=4px>今明詔崇高宗之德，推宋景之誠，引咎克躬，諮訪群吏。</font><font size=4px color="#009090"><font size=4px>〔時詔公卿百僚各上封事。〕</font></font><font size=4px>言事者見杜根、成翊世等新蒙表錄，顯列二臺，</font><font size=4px color="#009090"><font size=4px>〔賢曰：謂根為侍御史，翊世為尚書郎也。余按漢制，尚書、御史皆曰臺。〕</font></font><font size=4px>必承風響應，爭為切直。若喜謀異策，宜輒納用；如其管穴，妄有譏刺，</font><font size=4px color="#009090"><font size=4px>〔賢曰：管穴，言小也。史記：扁鵲曰：若以管窺天，以隙視文。隙，即穴也。〕</font></font><font size=4px>雖苦口逆耳，不得事實，且優游寬容，以示聖朝無諱之美；若之道之士對問高者，宜垂省覽，</font><font size=4px color="#009090"><font size=4px>〔省，悉景翻。〕</font></font><font size=4px>特遷一等，以廣直言之路。」書御，</font><font size=4px color="#009090"><font size=4px>〔御，進也。書御，書進而經覽也。〕</font></font><font size=4px>有詔，拜有道高第士沛國施延為侍中。</font><font size=4px color="#009090"><font size=4px>〔有道高第，舉有道，對問為上第也。姓譜：魯大夫施伯，出於魯惠公之子子尾字施父。〕</font></font><font size=4px>

 　　初，汝南薛包，少有至行，父娶後妻而憎包，分出之。包日夜號泣，不能去，</font><font size=4px color="#009090"><font size=4px>〔少，詩照翻。行，下孟翻。號，戶刀翻。〕</font></font><font size=4px>至被敺扑，</font><font size=4px color="#009090"><font size=4px>〔以敲扑歐之也。扑，普卜翻。〕</font></font><font size=4px>不得已，廬於舍外，旦入酒掃。</font><font size=4px color="#009090"><font size=4px>〔酒，所賣翻；掃，素報翻；又並奴字。〕</font></font><font size=4px>父怒，又逐之，乃廬於里門，晨昏不廢。</font><font size=4px color="#009090"><font size=4px>〔不廢定省之禮也。〕</font></font><font size=4px>積歲餘，父母凓而還之。及父母亡，弟子求分財異居；包不能止，乃中分其財，奴婢引其老者，曰：「與我共事久，若不能使也。」</font><font size=4px color="#009090"><font size=4px>〔若，汝也。〕</font></font><font size=4px>田廬取其荒頓者，</font><font size=4px color="#009090"><font size=4px>〔賢曰：頓，猶廢也。〕</font></font><font size=4px>曰：「吾少時所治，意所戀也。」</font><font size=4px color="#009090"><font size=4px>〔治，直之翻。〕</font></font><font size=4px>器物取朽敗者，曰：「我素所服食，身口所安也。」弟子數破其產，輒復賑給。〕數，所角翻。復，扶又翻。〕帝聞其名，令公車特徵，</font><font size=4px color="#009090"><font size=4px>〔特，獨也，獨徵之，當時無與並者。〕</font></font><font size=4px>至，拜侍中。包以死自乞，有詔賜告歸，加禮如毛義。</font><font size=4px color="#009090"><font size=4px>〔毛義事見四十六卷章帝元和元年。〕</font></font><font size=4px>

 　　帝少號聰明，故鄧太后立之。及長，多不德，</font><font size=4px color="#009090"><font size=4px>〔少，詩照翻。長，知兩翻。〕</font></font><font size=4px>稍不可太后意；</font><font size=4px color="#009090"><font size=4px>〔言意不以為可也。〕</font></font><font size=4px>帝乳母王聖知之。太后徵濟北、河間王子詣京師；</font><font size=4px color="#009090"><font size=4px>〔濟，子禮翻。〕</font></font><font size=4px>河間王子翼，美容儀，太后奇之，以為平原懷王後，留京師。王聖見太后久不歸政，慮有之置， 常與中黃門李閏、江京候伺左右，共毀短太后於帝，帝每懷忿懼。</font><font size=4px color="#009090"><font size=4px>〔伺，相吏翻。〕</font></font><font size=4px>及太后崩，宮人先有受罰者懷怨恚，</font><font size=4px color="#009090"><font size=4px>〔恚，於避翻。〕</font></font><font size=4px>因誣告太后兄弟悝、弘、 閶先從尚書鄧訪取廢帝故事，謀立平原王。帝聞，追怒，令有司奏悝等大逆無道，遂廢西平侯廣宗、葉侯廣德、西華侯忠、陽安侯珍、都鄉侯甫德皆為庶人，</font><font size=4px color="#009090"><font size=4px>〔忠，閶之子。珍，悝兄京之子。西華、陽安二縣，皆屬汝南郡。悝，苦回翻。閶，音昌。葉，式涉翻。〕</font></font><font size=4px>鄧騭以不與謀，但免特進，遣就國；</font><font size=4px color="#009090"><font size=4px>〔與，讀曰豫。〕</font></font><font size=4px>宗族免官歸故郡，</font><font size=4px color="#009090"><font size=4px>〔鄧氏，故南陽人。〕</font></font><font size=4px>沒入騭等貲財田宅。徙鄧訪及家屬於遠郡，郡縣迫逼，廣宗及忠皆自殺。又徙封騭為羅侯；</font><font size=4px color="#009090"><font size=4px>〔羅縣，屬長沙郡。〕</font></font><font size=4px>五月，庚辰，騭與子鳳並不食而死。騭從弟河南尹豹、度遼將軍舞陽侯遵、將作大匠暢皆自殺；</font><font size=4px color="#009090"><font size=4px>〔從，才用翻。〕</font></font><font size=4px>唯廣德兄弟以母與閻后同產，得留京師。復以耿夔為度遼將軍，徵樂安侯鄧康為太僕。</font><font size=4px color="#009090"><font size=4px>〔按范書鄧禹傳：明帝分禹國為三，封其三子，季子珍為夷安侯。康以珍之子紹封，「樂安」當作「夷安」。郡國志，夷安、高密二縣，皆屬北海國。賢曰：夷安故城，今高密縣外城。〕</font></font><font size=4px>丙申，貶平原王翼為都鄉侯，遣歸河間。翼謝絕賓客，閉門自守，由是得免。

 　　初，鄧后之立也，</font><font size=4px color="#009090"><font size=4px>〔見四十八卷和帝永元十四年。〕</font></font><font size=4px>太尉張禹、司徒徐防欲與司空陳寵共奏追封后父訓，寵以先世無奏請故事，爭之，連日不能奪；及訓追加封諡，禹、防復約寵俱遣子奏</font><span class="h"><font size=4px>【章：甲十六行本「奏」作「奉」；乙十一行本同。】</font></font><font size=4px>禮於虎賁中郎將騭，寵不從；故寵子忠不得志于鄧氏。騭等敗，忠為尚書，數上疏陷成其惡。</font><font size=4px color="#009090"><font size=4px>〔寵之所守是也，忠之所為非也。復，扶又翻。數，所角翻。〕</font></font><font size=4px>

 　　大司農京兆朱寵痛騭無罪遇禍，乃肉袒輿櫬</font><font size=4px color="#009090"><font size=4px>〔櫬，初覲翻。賢曰：櫬，親身棺。〕</font></font><font size=4px>上疏曰：「伏惟和熹皇后聖善之德，為漢文母。</font><font size=4px color="#009090"><font size=4px>〔賢曰：詩凱風曰：母氏聖善。文母、文王之母太任也。寵言太后有聖善之德， 比於文母也。〕</font></font><font size=4px>兄弟忠孝，同心憂國，</font><span class="h"><font size=4px>【章：甲十六行本「國」下有「宗廟有主」四字；乙十一行本同；張校同；退齋校同。】</font></font><font size=4px>社稷</font><span class="h"><font size=4px>【章：甲十六行本「社稷」作 「王室」；乙十一行本同；退齋校同。】</font></font><font size=4px>是賴；</font><font size=4px color="#009090"><font size=4px>〔賢曰：殤帝崩，太后與騭定立安帝，故曰是賴。〕</font></font><font size=4px>功成身退，讓國遜位，歷世貴戚，無與為比，當享積善履謙之祐。</font><font size=4px color="#009090"><font size=4px>〔賢曰：易曰：積善之家，必有餘慶。又曰：鬼神害盈而福謙。〕</font></font><font size=4px>而橫為宮人單辭所陷，</font><font size=4px color="#009090"><font size=4px>〔兩造火備又無徵左者為單辭。橫，戶孟翻。〕</font></font><font size=4px>利口傾險，反亂國家，</font><font size=4px color="#009090"><font size=4px>〔論語曰：惡利口之覆邦家者。〕</font></font><font size=4px>罪無申證，獄不訊鞠，</font><font size=4px color="#009090"><font size=4px>〔賢曰：申，明白也；訊，問也；鞠，窮也。〕</font></font><font size=4px>遂令騭等罹此酷陷，</font><span class="h"><font size=4px>【章：甲十六行本「陷」作「濫」；乙十一行本同。】</font></font><font size=4px>一門七人，並不以命，</font><font size=4px color="#009090"><font size=4px>〔賢曰：七人，謂騭、從弟豹、遵、暢，騭子鳳，鳳從弟廣宗、忠也。〕</font></font><font size=4px>屍骸流離，冤魂不反，逆天感人，率土喪氣。</font><font size=4px color="#009090"><font size=4px>〔喪，息浪翻。〕</font></font><font size=4px>宜收還冢次，寵樹遺孤，奉承血祀，以謝亡靈。」</font><font size=4px color="#009090"><font size=4px>〔賢曰：血祀，謂祭廟殺牲取血以降神也。〕</font></font><font size=4px>寵知其言功，自致廷尉；陳忠復劾奏寵，詔免官歸田里。</font><font size=4px color="#009090"><font size=4px>〔劾，戶概翻，又戶得翻。〕</font></font><font size=4px>眾庶多為騭稱枉者，</font><font size=4px color="#009090"><font size=4px>〔復，扶又翻。為，于偽翻。〕</font></font><font size=4px>帝意頗悟，乃譴讓州郡，</font><font size=4px color="#009090"><font size=4px>〔賢曰：以逼迫廣宗等故木。〕</font></font><font size=4px>還葬騭等於北芒，</font><font size=4px color="#009090"><font size=4px>〔賢曰：北芒山，在雒陽城北，〕</font></font><font size=4px>諸從兄弟皆得歸京師。</font><font size=4px color="#009090"><font size=4px>〔從，才用翻。〕</font></font><font size=4px>

 　　帝以耿貴人兄牟平侯寶監羽林左軍車騎；</font><font size=4px color="#009090"><font size=4px>〔羽林分左右監，各主左右騎。寶監，古銜翻。〕</font></font><font size=4px>封宋楊四子皆為列侯，宋氏為卿、校、侍中大夫、謁者、郎吏十餘人；</font><font size=4px color="#009090"><font size=4px>〔校，戶教翻。〕</font></font><font size=4px>閻皇后兄弟顯、景、耀，並為卿、校，典禁兵。</font><font size=4px color="#009090"><font size=4px>〔卿、校，九卿及諸校尉也。〕</font></font><font size=4px>於是內寵始盛。

 　　帝以江京嘗迎帝於邸，</font><font size=4px color="#009090"><font size=4px>〔謂延平元年迎帝於清河邸也。〕</font></font><font size=4px>以為京功，封都鄉侯，封李閏為雍鄉侯，閏、京並遷中常侍。京兼大長秋，與中常侍樊豐、黃門令劉安、釣盾令陳達</font><font size=4px color="#009090"><font size=4px>〔百官志：黃門令，主省中諸宦者，釣盾令，典諸近地苑囿游觀之處，皆宦者為之。盾，食尹翻。〕</font></font><font size=4px>及王聖、聖女伯榮扇動內外，競為侈虐；伯榮出入宮掖，傳通姦賂。司徒楊震上疏曰：「臣聞政以得賢為本，治以去穢為務；</font><font size=4px color="#009090"><font size=4px>〔治，直吏翻。去，羌呂翻。〕</font></font><font size=4px>是以唐、虞俊乂在官，四凶流放，</font><font size=4px color="#009090"><font size=4px>〔見尚書。孔安國曰：俊乂，俊德能治之士。馬融曰：千人曰俊，百人曰乂。〕</font></font><font size=4px>天下咸服，以致雍熙。</font><font size=4px color="#009090"><font size=4px>〔雍，和也。熙，亦和也。〕</font></font><font size=4px>方今九德未事，</font><font size=4px color="#009090"><font size=4px>〔賢曰：尚書皋陶謨曰：亦行有九德，寬而栗，柔而立，愿而恭，亂而敬，擾而毅，直而翻，簡而廉，剛而塞，強而義。又曰：九德咸事，俊乂在官。孔安國曰：使九德之人皆用事。〕</font></font><font size=4px>嬖倖充庭。</font><font size=4px color="#009090"><font size=4px>〔諡法：賤而得愛曰嬖。〕</font></font><font size=4px>阿母王聖，出自賤微，得遭千載，</font><font size=4px color="#009090"><font size=4px>〔載，子亥翻。〕</font></font><font size=4px>奉養聖躬，雖有推燥居溼之勤，</font><font size=4px color="#009090"><font size=4px>〔孝經授神契曰：母之於子也，鞠養殷勤，推燥居濕，絕少分甘也。推，吐雷翻。〕</font></font><font size=4px>前後賞惠，過報勞苦，而無厭之心不知紀極，外交屬託，</font><font size=4px color="#009090"><font size=4px>〔厭，於鹽翻。屬，之欲翻。〕</font></font><font size=4px>擾亂天下，損辱清朝，塵點日月。</font><font size=4px color="#009090"><font size=4px>〔朝，直遙翻。〕</font></font><font size=4px>夫女子、小人，近之喜，遠之怨，實為難養。</font><font size=4px color="#009090"><font size=4px>〔論語曰：唯女子與小人為難養也，近之則不遜，遠之則怨。近，其靳翻。遠，于願翻。〕</font></font><font size=4px>宜速出阿母，令居外舍，斷絕伯榮，莫使往來；</font><font size=4px color="#009090"><font size=4px>〔斷，丁管翻。〕</font></font><font size=4px>令恩德兩隆，上下俱美。」奏御，帝以示阿母等，內倖皆懷忿恚。</font><font size=4px color="#009090"><font size=4px>〔恚，於避翻。〕</font></font><font size=4px>

 　　而伯榮驕淫尤甚，通於故朝陽侯劉護從兄緕，緕遂以為妻，官至侍中，得襲護爵。</font><font size=4px color="#009090"><font size=4px>〔賢曰：護，泗水王歙之從曾孫。朝陽縣，屬南郡，故城在今鄧州穰縣南，今謂之朝城。從，才用翻。緕，古回翻。〕</font></font><font size=4px>震上疏曰：「經制，父死子繼，兄亡弟及，以防篡也。</font><font size=4px color="#009090"><font size=4px>〔賢曰：公羊傳曰：劉子、單子以王猛入于王城者何﹖西周也。其言入何﹖篡亂也。冬十月，王子猛卒。此未踰年之君，其稱王子猛卒何﹖不予當也。不予當者，不予當父死子繼，兄亡弟及也。〕</font></font><font size=4px>伏見詔書，封故朝陽侯劉護再從兄緕襲護爵為侯；</font><font size=4px color="#009090"><font size=4px>〔從，才用翻。〕</font></font><font size=4px>護同產弟威，今猶見在。</font><font size=4px color="#009090"><font size=4px>〔見，賢遍翻。〕</font></font><font size=4px>臣聞天子專封，封有功；諸侯專爵，爵有德。今緕無他功行，</font><font size=4px color="#009090"><font size=4px>〔行，下孟翻。〕</font></font><font size=4px>但以配阿母女，一時之間，既位侍中，又至封侯，不稽舊制，不合經義，行人喧譁，百姓不安。陛下宜鑒鏡既往，順帝之則。尚書廣陵翟酺</font><font size=4px color="#009090"><font size=4px>〔范書列傳：酺，廣漢雒人。「陵」，當作「漢」。廣漢郡，屬益州。翟，直格翻。酺，音蒲。〕</font></font><font size=4px>上疏曰：「昔竇、鄧之寵，傾動四方，兼官重紱，</font><font size=4px color="#009090"><font size=4px>〔重，直龍翻。〕</font></font><font size=4px>盈金積貨，至使議弄神器，</font><font size=4px color="#009090"><font size=4px>〔賢曰：神器，謂天位也。老子曰：天下神器不可為也。余謂威福人主之神器，此言弄威福耳。〕</font></font><font size=4px>改更社稷，</font><font size=4px color="#009090"><font size=4px>〔更，工衡翻。〕</font></font><font size=4px>豈不以勢尊威廣以致斯患乎！及其破壞，頭顙墮地，願為孤豚，豈可得哉！夫致貴無漸，失必暴；受爵非道，殃必疾。今外戚寵幸，功均造化，漢元以來未有等比。</font><font size=4px color="#009090"><font size=4px>〔漢元，漢初也。比，頻寐翻。〕</font></font><font size=4px>陛下誠仁恩周洽，以親九族，然祿去公室，政移私門，覆車重尋，寧無摧折！</font><font size=4px color="#009090"><font size=4px>〔重，直龍翻。折，而設翻。〕</font></font><font size=4px>此最安危之極戒，社稷之深計也。昔文帝愛百金於露臺，飾帷帳於皁囊，</font><font size=4px color="#009090"><font size=4px>〔文帝集上書皁囊以為殿帷。〕</font></font><font size=4px>或有譏其儉者，上曰：『朕為天下守財，</font><font size=4px color="#009090"><font size=4px>〔為，于偽翻。〕</font></font><font size=4px>豈得妄用之哉！』今自初政以來，日月未久，費用賞賜，已不可算。斂天下之財，積無功之家，帑藏單盡，</font><font size=4px color="#009090"><font size=4px>〔帑，他朗翻。藏，徂浪翻。單，與殫同。〕</font></font><font size=4px>民物彫傷，卒有不虞，</font><font size=4px color="#009090"><font size=4px>〔卒，讀曰猝。虞，度也；不虞，謂事變出於虞度之外者也。〕</font></font><font size=4px>復當重賦，復，扶又翻。〕百姓怨叛既生，危亂可待也。願陛下勉求忠貞之臣，誅遠佞諂之黨，割情Q欲Y之歡，罷宴私之好，</font><font size=4px color="#009090"><font size=4px>〔遠，于願翻。好，呼到翻。〕</font></font><font size=4px>心存亡國所以失之，鑒觀興王所以得之，庶災害可息，豐年可招矣。」書奏，皆不省。</font><font size=4px color="#009090"><font size=4px>〔省，悉景翻。〕</font></font><font size=4px>

 　　秋，七月，己卯，改元，赦天下。

 　　壬寅，太尉馬英薨。</font><font size=4px color="#009090"><font size=4px>〔考異曰：傳作「策罷」，誤。今從紀。〕</font></font><font size=4px>

 　　燒當羌忍良等，以麻奴兄弟本燒當世嫡，</font><font size=4px color="#009090"><font size=4px>〔燒當豪帥東號，和帝永元元年降。其子麻奴，永初元年叛出塞。〕</font></font><font size=4px>而校尉馬賢撫恤不至，常有怨心，遂相結，共脅將諸種寇湟中，攻金城諸縣。八月，賢將先零種擊之，戰於牧苑，不利。</font><font size=4px color="#009090"><font size=4px>〔漢邊郡皆有牧苑以養 馬，此牧苑在金城界。將，即亮翻。零，音憐。種，章勇翻。〕</font></font><font size=4px>麻奴等又敗武威、張掖郡兵於令居，</font><font size=4px color="#009090"><font size=4px>〔敗，補邁翻。令，孟康音連，師古音零。〕</font></font><font size=4px>因脅將先零、沈氐 諸種四千餘戶緣山西走，寇武威。賢追到鸞鳥，</font><font size=4px color="#009090"><font size=4px>〔鸞鳥縣，屬武威郡。鳥，音雀。賢曰：鸞鳥故城在今涼州昌松縣北。鸞，音雚，沽丸翻。劉昫曰：涼州神鳥縣，漢 鸞鳥縣地，喜麟縣則鸞鳥古城也。〕</font></font><font size=4px>招引之，諸種降者數千，</font><font size=4px color="#009090"><font size=4px>〔降，戶江翻。〕</font></font><font size=4px>麻奴南還湟中。

 　　甲子，以前司徒劉愷為太尉。初，清河相叔孫光坐臧抵罪，遂增禁錮二世。</font><font size=4px color="#009090"><font size=4px>〔臧，古贓字通。賢曰：二世，謂父子俱禁錮。〕</font></font><font size=4px>至是，居延都尉范邠復犯臧罪，朝廷欲衣光比；</font><font size=4px color="#009090"><font size=4px>〔帝置居延屬國都尉，別領居延一城，屬涼州。復，扶又翻。賢曰：比，類也。以邠類光，亦錮及其子也。比，音庇。〕</font></font><font size=4px>劉愷獨以</font><span class="h"><font size=4px>【章：甲十六行本「以」下有「為」字；乙十一行本同。】</font></font><font size=4px>「春秋之義，善善及子孫，惡惡止其身，所以進人於善也。</font><font size=4px color="#009090"><font size=4px>〔公羊傳曰：曹公孫會自鄸出奔宋，畔也。曷為不言畔﹖為公子喜時之後諱也；春秋為賢者諱也。何賢乎﹖公子喜時讓國也。君子之善善也長，惡惡也短，惡惡止其身，善善及子孫。賢者子孫，故君子為其諱也。〕</font></font><font size=4px>如今使臧吏禁錮子孫，以輕從重，懼及善人，非先王詳刑之意也。」</font><font size=4px color="#009090"><font size=4px>〔左傳曰：刑濫則懼及善人。鄭玄曰：詳，審察也。〕</font></font><font size=4px>陳</font><span class="h"><font size=4px>【章：甲十六行本「陳」上有「尚書」二字；乙十一行本同；退齋校同。】</font></font><font size=4px>忠亦以為然。有詔：「太尉議是。」

 　　鮮卑其至鞬寇居庸關。九月，雲中太守成嚴擊之，兵敗，</font><font size=4px color="#009090"><font size=4px>〔居庸關在上谷界，蓋鮮卑先寇居庸關，遂入雲中界也。〕</font></font><font size=4px>功曹楊穆以身扞嚴，與之俱歿；鮮卑於是圍烏桓校尉徐常於馬城。度遼將軍耿夔與幽州刺史龐參發廣陽、漁陽、涿郡甲卒救之，</font><font size=4px color="#009090"><font size=4px>〔三郡皆屬幽州。〕</font></font><font size=4px>鮮卑解去。

 　　戊子，帝幸衛尉馮石府，留飲十餘日，</font><font size=4px color="#009090"><font size=4px>〔考異曰：袁紀曰：「十二月，丙申，乃還宮」，今從石傳。〕</font></font><font size=4px>賞賜甚厚，拜其子世為黃門侍郎，世弟二人皆為郎中。石，陽邑侯魴之孫也，</font><font size=4px color="#009090"><font size=4px>〔按范書，馮魴封陽邑鄉侯。魴，音房。〕</font></font><font size=4px>父柱尚顯宗女獲嘉公主，石襲公主爵，為獲嘉縣，屬河內郡，本汲之新中鄉也。武帝行過此，聞獲呂嘉，因以名縣。〕能取悅當世，故為帝所寵。

 　　京师及郡国二十七雨水。</font><font size=4px color="#009090"><font size=4px>〔范书帝纪作二十九。〕</font></font><font size=4px>

 　　冬，十一月，己丑，郡國三十五地震。

 　　鮮卑寇玄菟。</font><font size=4px color="#009090"><font size=4px>〔菟，同都翻。〕</font></font><font size=4px>

 　　尚書令祋諷等奏，以為「孝文</font><span class="h"><font size=4px>【章：甲十六行本「文」下有「皇帝」二字；乙十一行本同；孔本同。】</font></font><font size=4px>定約禮之制，光武皇帝絕告寧之典，</font><font size=4px color="#009090"><font size=4px>〔祋，丁外翻，又丁活翻，姓也。約禮，謂以日易月也。前書音義曰：告寧，休謁之名；吉曰告，凶曰寧。〕</font></font><font size=4px>貽則萬世，誠不可改，宜復斷大臣行三喪。」</font><font size=4px color="#009090"><font size=4px>〔斷，丁管翻；下同。〕</font></font><font size=4px>尚書陳忠上疏曰：「高祖受命，蕭何創制，大臣有寧告之科，合於致憂之義。</font><font size=4px color="#009090"><font size=4px>〔論語曰：人未有自致者也，必也親喪乎！〕</font></font><font size=4px>建武之初，親承大亂，凡諸國政，多趣簡易，</font><font size=4px color="#009090"><font size=4px>〔趣，七喻翻。易，以豉翻。〕</font></font><font size=4px>大臣既不得告寧而群司營祿念私，鮮循三年之喪</font><font size=4px color="#009090"><font size=4px>〔鮮，息淺翻。〕</font></font><font size=4px>以報顧復之恩者，</font><font size=4px color="#009090"><font size=4px>〔詩蓼莪云：父母生兮（我），顧我復我，欲報之德，昊天罔極。〕</font></font><font size=4px>禮義之方，實為彫損。陛下聽大臣終喪，聖功美業，靡以尚茲。孟子曰：『老吾老以及人之老，幼吾幼以及之幼，天下可運於掌。』</font><font size=4px color="#009090"><font size=4px>〔賢曰：言敬吾老亦敬人之老，愛吾幼亦愛人之幼，有敬愛之心，則天下歸順之也。運掌，言易也。范氏曰：老吾老，以老者之禮養吾之老，則謂事親也，使天下之老者皆得其養，故曰以及人之老。幼吾幼，以幼者之禮待吾之幼，謂愛其子也，使天下之幼者皆得其長，故曰以及人之幼。天下可運於掌，言其易也。〕</font></font><font size=4px>臣願陛下登高北望，以甘陵之思揆度臣子之心，則海內咸得其所。」</font><font size=4px color="#009090"><font size=4px>〔賢曰：甘陵，帝父母陵，陵在清河，故北望也。度，徒洛翻。〕</font></font><font size=4px>時宦官不便之，竟寢忠奏。庚子，復斷二千石以上行三年喪。</font><font size=4px color="#009090"><font size=4px>〔元初三年，聽大臣行三行喪，今復斷之。斷，音短。〕</font></font><font size=4px>

 　　袁宏論曰：古之帝王所以篤化美俗，率民為善，因其自然而不奪其情，民猶有不及者，而況毀禮止哀，滅其天性乎！

 　　十二月，高句驪王宮率馬韓、濊貊數千騎圍玄菟，</font><font size=4px color="#009090"><font size=4px>〔韓有三種，一曰馬韓，二曰辰韓，三曰弁辰。馬韓在西，有五十四國。句，如字，又音駒。驪，力知翻。濊，音穢。貊，莫百翻。〕</font></font><font size=4px>夫餘王遣子尉仇台將二萬餘人與州郡并力討破之。</font><font size=4px color="#009090"><font size=4px>〔夫，音扶。〕</font></font><font size=4px>是歲，宮死，子遂成立。玄菟太守姚光上言，欲因其喪，發兵擊之，議者皆以為可許。陳忠曰：「宮前桀黠，</font><font size=4px color="#009090"><font size=4px>〔黠，下八翻。〕</font></font><font size=4px>光不能討，死而擊之，非義也。宜遣使弔問，因責讓前罪，赦不加誅，取其後善。」帝從之。

 　　延光元年（壬戌、一二二）

 　　春，三月，丙午，改元，赦天下。

 　　護羌校尉馬賢追擊麻奴，到湟中，破之，種眾散遁。</font><font size=4px color="#009090"><font size=4px>〔種，章勇翻。〕</font></font><font size=4px>

 　　夏，四月，京</font><span class="h"><font size=4px>【章：甲十六行本「京」上有「癸未」二字；乙十一行本同；孔本同；退齋校同。】</font></font><font size=4px>師、郡國四</font><span class="h"><font size=4px>【章：甲十六行本「四」作「二」；乙十一行本同。】</font></font><font size=4px>十一雨雹，</font><font size=4px color="#009090"><font size=4px>〔雨，于具翻。〕</font></font><font size=4px>河西雹大者如斗。

 　　幽州刺史馮煥、玄菟太守姚光數糾發姦惡，</font><font size=4px color="#009090"><font size=4px>〔數，所角翻。〕</font></font><font size=4px>怨者詐作璽書，譴責煥、光，賜以歐刀，</font><font size=4px color="#009090"><font size=4px>〔賢曰：歐刀，刑人之刀也。歐，音一口翻。余謂古歐冶子善作劍，故謂劍為歐刀；當音烏侯翻。〕</font></font><font size=4px>又下遼東部尉龐奮，使速行刑；</font><font size=4px color="#009090"><font size=4px>〔下，遐稼翻。〕</font></font><font size=4px>奮即斬光；收煥，</font><font size=4px color="#009090"><font size=4px>〔考異曰：帝紀：「建光元年，四月，甲戌，龐奮承偽璽書殺姚玉。」馮緄傳亦云「建光元年。」按帝紀，去年十二月，高驪圍玄菟，而高驪傳有姚光上言，蓋光實以延光元年被殺，紀、傳誤以「延」為「建」。又今年四月無甲戌。〕</font></font><font size=4px>煥欲自殺；其子緄疑詔文有異，</font><font size=4px color="#009090"><font size=4px>〔緄，古本翻。〕</font></font><font size=4px>止煥曰：「大人在州，志欲去惡，實無他故。必是凶人妄詐，規肆姦毒。願以事自上，</font><font size=4px color="#009090"><font size=4px>〔去，羌呂翻。上，時掌翻。〕</font></font><font size=4px>甘罪無晚。」煥從其言，上書自訟，果詐者所為，徵奮，抵罪。

 　　癸巳，司空陳褒免。五月，庚戌，宗正彭城劉授為司空。

 　　己巳，封河間孝王德為安平王，嗣樂成靖王後。</font><font size=4px color="#009090"><font size=4px>〔自是樂成國改曰安平。去年樂成王萇以罪廢，今以德紹靖王後。諡法：柔德安眾曰靖；恭己鮮言曰靖；寬樂令終曰靖。〕</font></font><font size=4px>

 　　六月，郡國蝗。

 　　秋，七月，癸卯，京師及郡國十三地震。

 　　高句驪王遂成還漢生口，詣玄菟降，</font><font size=4px color="#009090"><font size=4px>〔降，戶江翻；下同。〕</font></font><font size=4px>其後濊貊率服，東垂少事。</font><font size=4px color="#009090"><font size=4px>〔濊，音穢。少，詩沼翻。〕</font></font><font size=4px>

 　　虔人羌與上郡胡反，度遼將軍耿夔擊破之。

 　　八月，陽陵園寢火。</font><font size=4px color="#009090"><font size=4px>〔景帝陵園寢地。〕</font></font><font size=4px>

 　　九月，甲戌，郡國二十七地震。

 　　鮮卑既殺郡守，膽氣轉盛，控弦數萬騎，冬，十月，復寇鴈門、定襄，</font><font size=4px color="#009090"><font size=4px>〔復，扶又翻。〕</font></font><font size=4px>十一月，寇太原。

 　　燒當羌麻奴飢困，將種眾詣漢陽太守耿种降。</font><font size=4px color="#009090"><font size=4px>〔種，章勇翻。种，音沖。〕</font></font><font size=4px>

 　　是岁，京师及郡国二十七雨水。

 　　帝數遣黃門常侍及中使伯榮往來甘陵，</font><font size=4px color="#009090"><font size=4px>〔數，所角翻。使，疏吏翻。〕</font></font><font size=4px>尚書僕射陳忠上疏曰：「今天心未得，隔并屢臻，</font><font size=4px color="#009090"><font size=4px>〔賢曰：隔并，謂水旱不節也。尚書曰：一極備凶，一極無凶。并，音必姓翻。〕</font></font><font size=4px>青、冀之域，淫雨漏河，</font><font size=4px color="#009090"><font size=4px>〔賢曰：漏，溢也。余謂雨久不上，河隄為之決漏也。〕</font></font><font size=4px>徐、岱之濱，海水盆溢，</font><font size=4px color="#009090"><font size=4px>〔禹貢：海岱及淮為徐州。故曰：徐、岱。盆，讀與湓同，音蒲悶翻。〕</font></font><font size=4px>兗、豫蝗蝝滋生，</font><font size=4px color="#009090"><font size=4px>〔賢曰：蝝，螽子也，音余專翻。余按蝝，蝗子也；董仲舒云然。左傳：宣十五年，冬，蝝生。劉歆曰：蚍蜉木。杜預曰：螽子以冬生，遇塞而死，故不成螽。爾雅曰：蝝、蝮、蜪、蝗也。陸璣草木疏云：螽，幽州人謂之舂箕，蝗類也。曰螽子者，猶蝗子也。〕</font></font><font size=4px>荊、揚稻收儉薄，并、涼二州羌戎叛戾，加以百姓不足，府帑虛匱。</font><font size=4px color="#009090"><font size=4px>〔帑，他朗翻。〕</font></font><font size=4px>陛下以不得親奉孝德皇園廟，比遣中使致敬甘陵，</font><font size=4px color="#009090"><font size=4px>〔比，毗至翻。〕</font></font><font size=4px>朱軒駢馬，相望道路，</font><font size=4px color="#009090"><font size=4px>〔賢曰：朱軒車，使者所乘也。駢，並也。〕</font></font><font size=4px>可謂孝至矣。然臣竊聞使者所過，威權翕赫，震動郡縣，玉、侯、二千石至為伯榮獨拜車下，</font><font size=4px color="#009090"><font size=4px>〔為，于偽翻；下猥為、誤為同。〕</font></font><font size=4px>發民修道，繕理亭傳，</font><font size=4px color="#009090"><font size=4px>〔傳，株戀翻。〕</font></font><font size=4px>多設儲偫，</font><font size=4px color="#009090"><font size=4px>〔偫，大理翻，具也。〕</font></font><font size=4px>徵役無度，老弱相隨，動有萬計，賂遺僕從，人數百匹，</font><font size=4px color="#009090"><font size=4px>〔謂縑帛也。遺，于朵翻。從，才用翻。〕</font></font><font size=4px>頓踣呼嗟，</font><font size=4px color="#009090"><font size=4px>〔踣，蒲墨翻；僵也，斃也。〕</font></font><font size=4px>莫不叩心。河間託叔父之屬，清河有陵廟之尊，</font><font size=4px color="#009090"><font size=4px>〔賢曰：河間王開，安帝淑也。清河王，延平也。陵廟所在，故曰尊。〕</font></font><font size=4px>及剖符大臣皆猥為伯榮屈節車下，陛下不問，必以為陛下欲其然也。伯榮之威，重於陛下，陛下之柄，在於臣妾，水災之發，必起於此。昔韓嫣託副車之乘，受馳視之使，江都誤為一拜，而嫣受歐刀之誅。</font><font size=4px color="#009090"><font size=4px>〔韓嫣有寵於武帝，常與帝共臥起。江都王入朝，從上獵上林中。天子車駕貟通，未行，先使嫣乘副車，從數十百騎馳視獸。江都王望見，以為天子，辟從者伏謁道旁，嫣驅不見。既過，江都王怒，為太后泣，請得歸國，入宿衛比韓嫣；太后由此銜嫣，遂誅嫣。媽，音偃。〕</font></font><font size=4px>臣願明主嚴天元之尊，正乾剛之位，</font><font size=4px color="#009090"><font size=4px>〔賢曰：天元，猶乾元也。〕</font></font><font size=4px>不宜復令女使干錯萬機。</font><font size=4px color="#009090"><font size=4px>〔復，扶又翻。使，如字。〕</font></font><font size=4px>重察左右，得無石顯漏泄之姦﹖</font><font size=4px color="#009090"><font size=4px>〔石顯事見二十九卷元帝建昭二年。重，直用翻。〕</font></font><font size=4px>尚書納言，得無趙昌譖崇之詐﹖</font><font size=4px color="#009090"><font size=4px>〔趙昌事見三十四卷哀帝建平四年。〕</font></font><font size=4px>公卿大臣，得無朱博阿傅之授﹖</font><font size=4px color="#009090"><font size=4px>〔朱博事見三十四卷建平二年。〕</font></font><font size=4px>外屬近戚，得無王鳳害商之謀﹖</font><font size=4px color="#009090"><font size=4px>〔王鳳事見三十卷成帝河平四年。〕</font></font><font size=4px>若國政一由帝命，王事每決於己，則下不得偪上，臣不得干君，常雨大水必當霽止，四方眾異不能為害。」書奏，不省。</font><font size=4px color="#009090"><font size=4px>〔省，悉景翻。〕</font></font><font size=4px>

 　　時三府任輕，機事專委尚書，而災眚變咎，輒切免三公，</font><font size=4px color="#009090"><font size=4px>〔賢曰：切，責也。〕</font></font><font size=4px>陳忠上疏曰：「漢興</font><span class="h"><font size=4px>【章：乙十一行本「興」作「典」；孔本同。】</font></font><font size=4px>舊事，丞相所請，靡有不聽。今之三公，雖當其名而無其實，選舉誅賞，一由尚書，尚書見任，重於三公，陵遲以來，其漸久矣。臣忠心常獨不安。近以地震，策免司空陳褒，今者災異，復欲切讓三公。</font><font size=4px color="#009090"><font size=4px>〔復，扶又翻。〕</font></font><font size=4px>昔孝成皇帝以妖星守心，移咎丞相，</font><font size=4px color="#009090"><font size=4px>〔事見三十三卷綏和二年。〕</font></font><font size=4px>卒不蒙上天之福，</font><font size=4px color="#009090"><font size=4px>〔卒，子恤翻。〕</font></font><font size=4px>徒乖宋景之誠；故知是非之分，較然有歸矣。</font><font size=4px color="#009090"><font size=4px>〔分，扶問翻。〕</font></font><font size=4px>又尚書決事，多違故典，罪法無例，詆欺為先，文慘言醜，有乖章憲。宜責求其意，割而勿聽，上順國典，下防威福，置方員於規矩，審輕重於衡石，</font><font size=4px color="#009090"><font size=4px>〔此言決事當依典法也。賢曰：衡，秤衡也，三十斤為鈞，四鈞為石。〕</font></font><font size=4px>誠國家之典，萬世之法也！」

 　　汝南太守山陽王龔，政崇寬和，好才愛士。以袁閬為功曹，</font><font size=4px color="#009090"><font size=4px>〔好，呼到翻。閬，音浪。〕</font></font><font size=4px>引進郡入黃憲、陳蕃等；憲雖不屈，蕃遂就吏。</font><font size=4px color="#009090"><font size=4px>〔就辟而為吏也。〕</font></font><font size=4px>閬不修異操而致名當時，蕃性氣高明，龔皆禮之，由是群士莫不歸心。

 　　憲世貧賤，父為牛醫。潁川荀淑至慎陽，</font><font size=4px color="#009090"><font size=4px>〔慎陽縣，屬汝南郡。憲，縣人也。賢曰：在慎水之南，因以名縣。應劭曰：慎水出東北入淮。師古曰：「慎」字本作「滇」，音真，後誤為「慎」耳，今猶有真丘、真陽縣，知音不改也。闞駰曰：永平五年，失印更刻，遂誤以「水」為「心」。余按水北為陽，賢既云縣在汁水南，而名慎陽，何也﹖〕</font></font><font size=4px>遇憲於逆旅，</font><font size=4px color="#009090"><font size=4px>〔逆，迎也，設館舍以迎客，故曰逆旅。賢曰：逆旅，客舍。〕</font></font><font size=4px>時年十四；淑竦然異之，揖與語，移日不能去，</font><font size=4px color="#009090"><font size=4px>〔移日，言日移晷也。〕</font></font><font size=4px>謂憲曰：「子，吾之師表也。」既而前至袁閬所，未及勞問，</font><font size=4px color="#009090"><font size=4px>〔勞，力到翻。〕</font></font><font size=4px>逆曰：「子國有顏子，寧識之乎﹖」</font><font size=4px color="#009090"><font size=4px>〔賢曰：顏子，顏回也。閬，汝南汝陽人。〕</font></font><font size=4px>閬曰：「見吾叔度耶﹖」</font><font size=4px color="#009090"><font size=4px>〔黃憲，字叔度。〕</font></font><font size=4px>是時同郡戴良，才高倨傲，而見憲未嘗不正容，及歸，罔然若有失也。其母問曰：「汝復從牛醫兒來邪﹖」</font><font size=4px color="#009090"><font size=4px>〔復，扶又翻；下同。〕</font></font><font size=4px>對曰：「良不見叔度，自以為無不及；既覩其人，則瞻之在前，忽然在後，</font><font size=4px color="#009090"><font size=4px>〔論語，顏回慕孔子之言。〕</font></font><font size=4px>固難得而測矣。」陳蕃及同郡周舉嘗相謂曰：「時月之間，不見黃生，則鄙吝之萌復存乎心矣。」</font><font size=4px color="#009090"><font size=4px>〔自朔至晦為一月；三月為一時。賢曰：吝，食也。余謂作事可卑賤者謂之鄙，作事可羞恨者謂之吝。〕</font></font><font size=4px>太原郭泰，少遊汝南，</font><font size=4px color="#009090"><font size=4px>〔少，詩照翻。〕</font></font><font size=4px>先過袁閬，不宿而退；進，往從憲，累日方還。或以問泰，曰：「奉高之器，譬諸氿濫，雖清而易挹。</font><font size=4px color="#009090"><font size=4px>〔賢曰：奉高，閬字也。爾雅：側出氿泉，正出濫泉。氿，音軌。濫，音檻。易，以豉翻。〕</font></font><font size=4px>叔度汪汪若千頃陂，澄之不清，淆之不濁，不可量也。」</font><font size=4px color="#009090"><font size=4px>〔賢曰：淆，混也。量，音良。〕</font></font><font size=4px>憲初舉孝廉，又辟公府。友人勸其仕，憲亦不拒之，暫到京師，即還，竟無所就，年四十八終。

 　　范曄論曰：黃憲言論風旨，無所傳聞；然士君子見之者靡不服深遠，去玭</font><font size=4px color="#009090"><font size=4px>〔辛：甲十六行本「玭」作「玼」；乙十一行本同。〕</font></font><font size=4px>吝，</font><font size=4px color="#009090"><font size=4px>〔遠，于願翻。賢曰：玭，音此。說文曰：鮮色也。據此，文當為「疵」，作「玼」者，古字通也。〕</font></font><font size=4px>將以道周性全，無德而稱乎！</font><font size=4px color="#009090"><font size=4px>〔賢曰：道周備，性全一，無德而稱，言其德大無能名焉。〕</font></font><font size=4px>余曾祖穆侯</font><font size=4px color="#009090"><font size=4px>〔賢曰：晉書曰：范汪，字玄平，安北將軍。汪生甯，甯生泰，泰生曄。〕</font></font><font size=4px>以為：「憲，隤然其處順，</font><font size=4px color="#009090"><font size=4px>〔賢曰：易繫辭曰：夫坤，隤然示人簡矣。隤，柔順貌，音大回翻。處，昌呂翻。〕</font></font><font size=4px>淵乎其似道，</font><font size=4px color="#009090"><font size=4px>〔賢曰：老子曰：道沖而用之或不盈，淵乎似萬物之宗。言深而不可測也。〕</font></font><font size=4px>淺淺莫臻其分，</font><font size=4px color="#009090"><font size=4px>〔分，扶問翻。〕</font></font><font size=4px>清濁未議其方，</font><font size=4px color="#009090"><font size=4px>〔賢曰：方，所也。〕</font></font><font size=4px>若及門於孔氏，其殆庶乎！」</font><font size=4px color="#009090"><font size=4px>〔賢曰：易繫辭曰：顏氏之子，其殆庶幾乎！殆，近也。〕</font></font><font size=4px>

 　　二年（癸亥、一二三）

 　　春，正月，旄牛夷反，</font><font size=4px color="#009090"><font size=4px>〔前漢旄牛縣，屬蜀郡，後漢省。華陽國志：旄牛縣在邳萊山表。〕</font></font><font size=4px>益州刺史張喬擊破之。

 　　夏，四月，戊子，爵孔母王聖為野王君。

 　　北匈奴連與車師入寇河西，議者欲復閉玉門、陽關以絕其患。</font><font size=4px color="#009090"><font size=4px>〔賢曰：玉門、陽關，二關名也，在敦煌西界，皆在敦煌龍勒界。復，扶又翻；下同。〕</font></font><font size=4px>敦煌太守張璫上書曰：</font><font size=4px color="#009090"><font size=4px>〔敦，徒門翻。〕</font></font><font size=4px>「臣在京師，亦以為西域宜棄，今親踐其土地，乃知棄西域則河西不能自存。謹陳西域三策：北虜呼衍王常展轉蒲類、秦海之間，</font><font size=4px color="#009090"><font size=4px>〔賢曰：大秦國在西海西，故曰秦海。余按蒲類海在唐庭州界。蓋此時北匈奴雖微弱，然東畏鮮卑，不敢還故地，但結連車師、鄯善以擾河西，故呼衍一部常為河西患。若賢註以大秦海西之國為秦海，則約言之耳。西海廣遠，甘英之不能越，北匈奴兵威所未嘗役屬；言展轉二海間，特當時上書者張言之耳。〕</font></font><font size=4px>轉制西域，共為寇鈔。今以酒 泉屬國吏士二千餘人集昆侖塞，</font><font size=4px color="#009090"><font size=4px>〔賢曰：前書，敦煌郡廣至縣有昆侖障，宜禾都尉居也。廣至故城，在今瓜州常樂縣東。註又見四十五卷明帝永平十七年，與此稍異。〕</font></font><font size=4px>先擊呼衍王，絕其根本，因發鄯善兵五千人脅車師後部，此上計也。若不能出兵，可置軍司馬，將士五百人，四郡供其犁牛、穀食，出據柳中，此中計也。 </font><font size=4px color="#009090"><font size=4px>〔四郡，武威、酒泉、張掖、敦煌。賢曰：柳中，今西州縣。余按西域傳：柳中在後部金蒲城之北，去交河城八十里。杜佑曰：唐平高昌，以田地城為柳中縣。鄯，上扇翻。〕</font></font><font size=4px>如又不能，則宜棄交河城，收鄯善等悉使入塞，此下計也。」朝廷下其議。</font><font size=4px color="#009090"><font size=4px>〔鄯，上扇翻。下，遐稼翻。〕</font></font><font size=4px>陳忠上疏曰：「西域內附日久，區區東望扣關者數矣，此其不樂匈奴、慕漢之效也。</font><font size=4px color="#009090"><font size=4px>〔數，所角翻。樂，音洛。〕</font></font><font size=4px>今北虜已破車師，勢必南攻鄯善，棄而不救，則諸國從矣。</font><font size=4px color="#009090"><font size=4px>〔言從北匈奴也。〕</font></font><font size=4px>若然，則虜財賄益增，膽勢益殖，</font><font size=4px color="#009090"><font size=4px>〔賢曰：殖，生也。〕</font></font><font size=4px>威臨南羌，</font><font size=4px color="#009090"><font size=4px>〔即湟中及南山諸羌。〕</font></font><font size=4px>與之交通，如此，河西四郡危矣。河西既危，不可不救，則百倍之役興，不訾之費發矣。</font><font size=4px color="#009090"><font size=4px>〔毛晃曰：訾之為言量也，不訾，謂無量可比也。訾，子斯翻。〕</font></font><font size=4px>議者但令西域絕遠，卹之煩費，不見孝武苦心勤勞之意也。方今敦煌孤危，遠來告急；復不輔助，內無以慰勞吏民，</font><font size=4px color="#009090"><font size=4px>〔勞，力到翻。〕</font></font><font size=4px>外無以威示百蠻，蹙國減土，非良計也。臣以為敦煌宜置校尉，按舊增四郡屯兵，以西撫諸國。」帝納之，於是復以班勇為西域長史，</font><font size=4px color="#009090"><font size=4px>〔賢曰：西域都護之長史也。余按班超未為都護，亦為將兵長史。敦，徒門翻。復，扶又翻；下同。〕</font></font><font size=4px>將兵五百人出屯柳中。

 　　秋，七月，丹陽山崩。</font><font size=4px color="#009090"><font size=4px>〔丹陽郡，屬揚州。〕</font></font><font size=4px>

 　　九月，郡國五雨水。

 　　冬，十月，辛未，太尉劉愷罷；甲戌，以司徒楊震為太尉，光祿勳東萊劉熹為司徒。大鴻臚耿寶自候震，</font><font size=4px color="#009090"><font size=4px>〔候，見也。〕</font></font><font size=4px>薦中常侍李閏兄於震曰：「李常侍國家所重，欲令公辟其兄；寶唯傳上意耳。</font><font size=4px color="#009090"><font size=4px>〔賢曰：言非己本心，傳在上之意。〕</font></font><font size=4px>震曰：「如朝廷欲令三府辟召，故宜有尚書敕。」寶大恨而去。執金吾閻顯亦薦所親於震，震又不從。司空劉授聞之，即辟此二人；由是震益見怨。時詔遣使者大為王聖脩第；中常侍樊豐及侍中周廣、謝惲等更相扇動，傾搖朝廷。</font><font size=4px color="#009090"><font size=4px>〔為，于偽翻。惲，於粉翻。更，工衡翻。〕</font></font><font size=4px>震上疏曰：「臣伏念方今災害滋甚，百姓空虛，二邊震擾，</font><font size=4px color="#009090"><font size=4px>〔三邊，東、西、北也。〕</font></font><font size=4px>帑藏匱乏，</font><font size=4px color="#009090"><font size=4px>〔帑，它朗翻。藏，徂浪翻。〕</font></font><font size=4px>殆非社稷安寧之時。詔書為阿母興起第舍，合兩為一，連里竟街，</font><font size=4px color="#009090"><font size=4px>〔賢曰：合兩坊而為一宅；里，即坊也。〕</font></font><font size=4px>雕脩繕飾，窮極巧伎，</font><font size=4px color="#009090"><font size=4px>〔伎，渠綺翻。〕</font></font><font size=4px>攻山採石，轉相迫促，為費巨億。周廣、謝惲兄弟，與國無肺府枝葉之屬，</font><font size=4px color="#009090"><font size=4px>〔府，與腑同。〕</font></font><font size=4px>依倚近倖姦佞之人，與之分威共權，屬託州郡，</font><font size=4px color="#009090"><font size=4px>〔屬，之欲翻。〕</font></font><font size=4px>傾動大臣，宰司辟召，承望旨意，招來海內貪汙之人，受其貨賂，至有臧錮棄世之徒，</font><font size=4px color="#009090"><font size=4px>〔賢曰：有贓賄禁錮之人。余謂棄世者，見棄於世也。〕</font></font><font size=4px>復得顯用；白黑渾淆，清濁同源，天下讙譁，為朝結譏。</font><font size=4px color="#009090"><font size=4px>〔渾，戶本翻。讙，許元翻。為，于偽翻。朝，直遙翻。〕</font></font><font size=4px>臣聞師言，上之所取，</font><font size=4px color="#009090"><font size=4px>〔師，言，眾言也。〕</font></font><font size=4px>財盡則怨，力盡則叛，怨叛之人，不可復使，惟陛下度之！」</font><font size=4px color="#009090"><font size=4px>〔復，扶又翻。度，徒洛翻。〕</font></font><font size=4px>上不聽。

 　　鮮卑其至鞬自將萬餘騎攻南匈奴於曼柏，薁鞬日逐王戰死。</font><font size=4px color="#009090"><font size=4px>〔鞬，居言翻。薁，於六翻。〕</font></font><font size=4px>

 　　十二月，戊辰，京師及郡國三地震。

 　　陳忠薦汝南周燮、南陽馮良學行深純，</font><font size=4px color="#009090"><font size=4px>〔行，下孟翻。〕</font></font><font size=4px>隱居不仕，名重於也；帝以玄纁羔幣聘之；</font><font size=4px color="#009090"><font size=4px>〔玄，黑色。纁，淺絳色。周官考工記曰：三入為纁。爾雅：三染謂之纁。孔穎達曰：東帛，十端也。端則二丈。十端，六玄、四纁。五兩，三玄、二纁。纁是地色，玄是天色。賢曰：禮，卿執羔。董仲舒春秋繁露曰：凡贄，卿用羔，羔有角而不用，執之不鳴，殺之不鳴，殺之不嗥，類死義者；羔飲其母必跪，類知禮者：故以為贄。纁，許云翻。〕</font></font><font size=4px>燮宗族更勸之曰：「夫脩德立行，所以為國，</font><font size=4px color="#009090"><font size=4px>〔更，工衡翻。行，下孟翻。為。于偽翻。〕</font></font><font size=4px>君獨何為守東岡之陂乎﹖」</font><font size=4px color="#009090"><font size=4px>〔燮居汝南安城，有先人草廬，結于岡畔，下有陂田，常肆勤以自給。〕</font></font><font size=4px>燮曰：「夫脩道者度其時而動，動而不時，焉得享乎！」</font><font size=4px color="#009090"><font size=4px>〔賢曰：享，通也。書曰：慮善而動，動惟厥時。度，徒洛翻。焉，於虔翻。〕</font></font><font size=4px>與良皆自載至近縣，稱病而還。

 　　三年（甲子、一二四）

 　　春，正月，班勇至樓蘭，以鄯善歸附，特加三綬，</font><font size=4px color="#009090"><font size=4px>〔「三綬」，疑當作「王綬」。綬，音受。〕</font></font><font size=4px>而龜茲王白英猶自疑未下；</font><font size=4px color="#009090"><font size=4px>〔龜茲，音丘慈。〕</font></font><font size=4px>勇開以恩信，白英乃率姑墨、溫宿，自縛詣勇，因發其兵步騎萬餘人到車師前王庭，擊走匈奴伊蠡王於伊和谷，</font><font size=4px color="#009090"><font size=4px>〔蠡，音黎。〕</font></font><font size=4px>收得前部五千餘人，於是前部始復開通；</font><font size=4px color="#009090"><font size=4px>〔復，扶又翻。〕</font></font><font size=4px>還，屯田柳中。

 　　二月，丙子，車駕東巡。辛卯，幸泰山。三月，戊戌，幸魯；還，幸東平，至東郡，歷魏郡、河內而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　 初，樊豐、周廣、謝惲等見楊震連諫不從，無所顧忌，遂詐作詔書，調發司農錢穀、大匠見徒材木，</font><font size=4px color="#009090"><font size=4px>〔調，徒弔翻。見，賢遍翻。〕</font></font><font size=4px>冬起冢舍、園池、廬觀，役費無 數。</font><font size=4px color="#009090"><font size=4px>〔觀，古玩翻。〕</font></font><font size=4px>震復上疏曰：「臣備台輔，不能調和陰陽，去年十二月四日，京師地動，其日戊辰；三者皆土，位在中宮，</font><font size=4px color="#009090"><font size=4px>〔賢曰：戊干、辰支，皆士也；并 地動，故言三者。考異曰：震傳作「十一月四日」。按下文「其日戊辰」，十一月丙申朔，戊辰及十二月四日也。〕</font></font><font size=4px>此中臣、近官持權用事之象也。臣伏惟陛下以邊境未寧，躬自菲薄，官殿垣屋傾倚，枝拄而已。</font><font size=4px color="#009090"><font size=4px>〔賢曰：倚，邪也。拄，音竹柱翻。〕</font></font><font size=4px>而親近倖臣，未崇斷金，</font><font size=4px color="#009090"><font size=4px>〔賢曰：易繫辭曰：二人同心，其利斷金。言邪佞之人，不與上同心。近，其靳翻。斷，丁亂翻，王肅丁管翻。〕</font></font><font size=4px>驕溢踰法，多請徒士，盛脩第舍，賣弄威福，道路讙譁，地動之變，殆為此發。</font><font size=4px color="#009090"><font size=4px>〔讙，許元翻。為，于偽翻；下同。〕</font></font><font size=4px>又，冬無宿雪，春節未雨，百僚焦心，而繕脩不止，誠致早之徵也。惟陛下奮乾剛之德，棄驕奢之臣，以承皇天之戒！」震前後所言轉切，帝既不平之，而樊豐等皆側目憤怨，以其名儒，未敢加害。會河間男子趙騰上書指陳得失，帝發怒，則還自敬德。</font><font size=4px color="#009090"><font size=4px>〔賢曰：尚書無逸之辭。還，反也。敬德加謹，以增脩其德也。〕</font></font><font size=4px>今趙騰所坐，激許謗語，為罪與手刃犯法有差，乞為虧除，全騰之命，</font><font size=4px color="#009090"><font size=4px>〔虧，減也。許，訐，居謁翻。〕</font></font><font size=4px>以誘芻蕘輿人之言。」</font><font size=4px color="#009090"><font size=4px>〔賢曰：輿，眾也。詩曰：詢于芻蕘。左氏傳曰：聽輿人之謀也。誘，音酉。〕</font></font><font size=4px>帝不聽，騰竟伏尸都市。及帝東巡，樊豐等因乘輿在外，競脩第宅，</font><font size=4px color="#009090"><font size=4px>〔乘，繩證翻。〕</font></font><font size=4px>太尉部掾高舒召大匠令史考校之，</font><font size=4px color="#009090"><font size=4px>〔漢公府諸曹掾，各有分部。賢曰：史謂府史也。余按漢諸官府各有令史。〕</font></font><font size=4px>得豐等所詐下詔書，具奏，須行還上之，</font><font size=4px color="#009090"><font size=4px>〔須，待也。待車駕行還，上言其事。下，遐稼翻。上，時掌翻。〕</font></font><font size=4px>豐等惶怖。</font><font size=4px color="#009090"><font size=4px>〔怖，普布翻。〕</font></font><font size=4px>會太史言星變逆行，遂共譖震云：「自趙騰死後，深用怨懟；</font><font size=4px color="#009090"><font size=4px>〔賢曰：懟，怨怒也，音直類翻。〕</font></font><font size=4px>且鄧氏故吏，有恚恨之心。」</font><font size=4px color="#009090"><font size=4px>〔賢曰：震初鄧騭辟之，故曰故吏。恚，於避翻；下同。〕</font></font><font size=4px>壬戌，車駕還京師，使時太學，</font><font size=4px color="#009090"><font size=4px>〔賢曰：且於太學待吉時而後入也，故曰便時。前書，便時上林延壽門。杜佑曰：便時，取日時之便。〕</font></font><font size=4px>夜，遣使者策收震太尉印綬；震於是迆門絕賓客。</font><font size=4px color="#009090"><font size=4px>〔柴，塞其門也。〕</font></font><font size=4px>豐等復惡之， </font><font size=4px color="#009090"><font size=4px>〔復，扶又翻。惡，烏路翻；下同。〕</font></font><font size=4px>令大鴻臚耿寶奏：「震大臣，不服罪，懷恚望。」有詔，遣歸本郡。</font><font size=4px color="#009090"><font size=4px>〔震，弘農華陰人。〕</font></font><font size=4px>震行至城西夕</font><span class="h"><font size=4px>【章：甲十六行本 「夕」作「几」；乙十一行本同；孔本同；熊校同。】</font></font><font size=4px>陽亭，</font><font size=4px color="#009090"><font size=4px>〔雒陽城西也。〕</font></font><font size=4px>及慷慨謂其諸子、門人曰：</font><font size=4px color="#009090"><font size=4px>〔賢曰：慷慨，悲嘆。余謂慷慨，不得意而見於辭色 也。〕</font></font><font size=4px>「死者，士之常分。</font><font size=4px color="#009090"><font size=4px>〔分，扶問翻。〕</font></font><font size=4px>吾蒙恩居上司，疾姦臣狡猾而不能誅，惡嬖女傾亂而不能禁，</font><font size=4px color="#009090"><font size=4px>〔嬖，卑義翻，又必計翻。〕</font></font><font size=4px>何面見復見日月！</font><font size=4px color="#009090"><font size=4px>〔復，扶又翻；下同。〕</font></font><font size=4px>身死之日，以雜木為棺， 布單被，裁足蓋形，勿歸冢次，勿設祭祀！」因飲酖而卒。弘農太守移良</font><font size=4px color="#009090"><font size=4px>〔風俗通曰：齊公子雍食吧於移，其後氏焉。〕</font></font><font size=4px>承樊豐等旨，遣吏於陝縣留停震喪，露棺道側，讁震諸子代郵行書；</font><font size=4px color="#009090"><font size=4px>〔說文曰：郵，境上行書估也。廣雅曰：郵，驛也。此言使震諸子代驛吏傳行文書也。陝，失再翻。〕</font></font><font size=4px>道路皆為隕涕。</font><font size=4px color="#009090"><font size=4px>〔為，于偽翻。〕</font></font><font size=4px>

 　　太僕征羌侯來歷曰：</font><font size=4px color="#009090"><font size=4px>〔征羌侯國，屬汝南郡。光武以歷曾祖歙有平羌、隴之功，改汝南當鄉縣為征羌國以封之。賢曰：征羌故城，在今豫州郾城縣東南。〕</font></font><font size=4px>「耿寶託元舅之親，榮寵過厚，不念報過厚，不念報國恩，而傾側姦臣，傷害忠良，其天禍亦將至矣。」歷，邱之曾孫也。</font><font size=4px color="#009090"><font size=4px>〔歙，許及翻。〕</font></font><font size=4px>

 　　夏，四月，乙丑，車駕入宮。

 　　戊辰，以光祿勳馮石為太尉。

 　　南單于檀死，弟拔立，為烏稽侯尸逐鞮單于。</font><font size=4px color="#009090"><font size=4px>〔鞮，于奚翻。〕</font></font><font size=4px>時鮮卑數寇邊，</font><font size=4px color="#009090"><font size=4px>〔數，所角翻，下同。〕</font></font><font size=4px>度遼將軍耿夔與溫禺犢王呼尤徽將新降者連年出塞擊之，還使屯列衝要。</font><font size=4px color="#009090"><font size=4px>〔衝要者，當敵之衝，邊之要地也。賢曰：還令新降者屯列衝要。降，戶江翻。〕</font></font><font size=4px>耿夔徵發煩劇，新降者皆怨恨，大人阿族等遂反，</font><font size=4px color="#009090"><font size=4px>〔阿族者，新降一部之大人也。〕</font></font><font size=4px>脅呼尤徽欲與俱去。呼尤徽曰：「我老矣，受漢家恩，寧死，不能相隨！」眾欲殺之，有救者，得免。阿族等將其眾亡去。中郎將馬翼與胡騎追擊，破之，斬獲殆盡。</font><font size=4px color="#009090"><font size=4px>〔賢曰：殆，近也，欲死盡，所餘無幾。〕</font></font><font size=4px>

 　　日南徼外蠻夷內屬。</font><font size=4px color="#009090"><font size=4px>〔徼，吉弔翻。〕</font></font><font size=4px>

 　　六月，鮮卑寇玄菟。

 　　庚午，閬中山崩。</font><font size=4px color="#009090"><font size=4px>〔閬中縣，屬巴郡。賢曰：臨閬中水，因以為名，今降州縣。宋白曰：「閬水紆曲，經其三面，縣居其中，取以名之。〕</font></font><font size=4px>

 　　秋，七</font><span class="h"><font size=4px>【章：甲十六行本「七」作「八」；乙十一行本同，張校同，云無註本亦作「七」。】</font></font><font size=4px>月，辛巳，以大鴻臚耿寶為大將軍。

 　　王聖、江京、樊豐等譖太子乳母王男、廚監邴吉等，殺之，</font><font size=4px color="#009090"><font size=4px>〔廚監，主飲食。〕</font></font><font size=4px>家屬徙比景；太子思男、吉，數為歎息。</font><font size=4px color="#009090"><font size=4px>〔為，于偽翻。〕</font></font><font size=4px>京、豐懼有後害，乃與閻后妄造虛無，搆讒太子及東宮官屬。帝怒，召公卿公下，議廢太子。耿七承旨，皆以為當廢。太僕來歷與太常桓焉、廷尉犍為張皓議曰：</font><font size=4px color="#009090"><font size=4px>〔犍，居言翻。〕</font></font><font size=4px>「經說，年未滿十五，過惡不在其身；且男、吉之謀，太子容有不知；宜選忠良保傅，輔以禮義。廢置事重，此誠聖恩所宜宿留！」</font><font size=4px color="#009090"><font size=4px>〔賢曰：宿留，猶停留也；音秀溜。〕</font></font><font size=4px>帝不從。焉，郁之子也。</font><font size=4px color="#009090"><font size=4px>〔郁，桓榮之子。〕</font></font><font size=4px>張皓退，復上書曰：「昔賊臣江充造構讒逆，傾覆戾園，孝武久乃覺寤，雖追前失，悔之何及。</font><font size=4px color="#009090"><font size=4px>〔事見二十三卷武帝征和二年、三年。〕</font></font><font size=4px>今皇太子方十歲，未習保傅之教，可遽責乎！」書奏，不省。</font><font size=4px color="#009090"><font size=4px>〔省，悉景翻。〕</font></font><font size=4px>九月，丁酉，廢皇太子保為濟 陰王，居於德陽殿西鍾下。</font><font size=4px color="#009090"><font size=4px>〔漢官儀曰：崇玄門內德陽殿也。按帝紀：德陽殿在北宮掖庭中。蔡質漢儀曰：正月旦，天子幸德陽殿，臨軒，公、卿、將、大夫、百宮 各陪朝賀，蠻、貊、胡、羌朝貢畢見，屬郡計吏皆覲，宗室諸劉雜會。又曰：德陽殿，周旋容萬人，陛高二丈，皆文石作壇，激沼水於殿下，天子正旦、節會朝百僚 於此。濟，子禮翻。〕</font></font><font size=4px>來歷乃要結光祿勳祋諷、宗正劉瑋、將作大匠薛皓、侍中閭丘弘、</font><font size=4px color="#009090"><font size=4px>〔閭丘，複姓；左傳齊有閭丘嬰。〕</font></font><font size=4px>陳光、趙代、施延、太中大夫九江朱倀 等十餘人，</font><font size=4px color="#009090"><font size=4px>〔要，一遙翻。祋，丁外翻，又丁活翻。倀，丑羊翻。〕</font></font><font size=4px>俱詣鴻都門證太子無過。帝與左右患之，</font><font size=4px color="#009090"><font size=4px>〔左右，近習也。〕</font></font><font size=4px>乃使中常侍奉詔脅群臣曰：「父子一體，天性自然；</font><font size=4px color="#009090"><font size=4px>〔孟子曰：父子之道，天性也。〕</font></font><font size=4px>以義割恩，為天下也。</font><font size=4px color="#009090"><font size=4px>〔為，于偽翻。〕</font></font><font size=4px>歷、諷等不識大典，而與群小共為讙譁，外見忠直</font><font size=4px color="#009090"><font size=4px>〔見，賢遍翻。〕</font></font><font size=4px>而內希後翻，飾邪違義，豈事君之禮！朝廷廣開言</font><span class="h"><font size=4px>【章：甲十六行本「言」下有「事之」二字；乙十一行本同；孔本同；張校同。】</font></font><font size=4px>路，故且一切假貸；若懷迷不反，當顯明刑書。」諫者莫不失色。薛皓先頓首曰：「固宜如明詔。」歷怫然，</font><font size=4px color="#009090"><font size=4px>〔賢曰：字林：怫，鬱也，音扶勿翻。余謂怫然，憤鬱之見於色者。〕</font></font><font size=4px>廷詰皓曰：「屬通諫何言，而今復背之﹖</font><font size=4px color="#009090"><font size=4px>〔賢曰：屬，近也。通，猶共也。近者共諫，何乃相背也﹖屬，之欲 翻。復，扶又翻。背，蒲妹翻。〕</font></font><font size=4px>大臣乘朝車，處國事，固得輾轉若此乎！」</font><font size=4px color="#009090"><font size=4px>〔賢曰：輾轉不也。詩曰：輾轉反側。處，昌呂翻。輾，音展。〕</font></font><font size=4px>乃各稍自引起。歷獨 守闕，連日不肯去。帝大怒，尚書令陳忠與諸尚書遂共劾奏歷等，帝乃免歷兄弟宮，削國租，</font><font size=4px color="#009090"><font size=4px>〔削其征羌國租也。劾，戶概翻，又戶得翻。〕</font></font><font size=4px>黜歷母武安公主不得會 見。</font><font size=4px color="#009090"><font size=4px>〔武安公主，顯宗女也。武安縣，屬魏郡。見，賢遍翻。〕</font></font><font size=4px>

 　　隴西郡始還狄道。</font><font size=4px color="#009090"><font size=4px>〔永初五年，隴西徙襄武。〕</font></font><font size=4px>

 　　烧当羌豪麻奴死，弟犀苦立。

 　　庚申晦，日有食之。

 　　冬，十月，上行幸長安；十一月，乙丑，還雒陽。

 　　是歲，京師及諸郡國二十三地震，三十六大水、雨雹。</font><font size=4px color="#009090"><font size=4px>〔雨，于具翻。〕</font></font><font size=4px>
</font><!--/HTMLBUILERPART0--><font size=4px>