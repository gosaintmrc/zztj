<font size=4px>　　晉紀三十二</font><font size=4px color="#009090"><font size=4px>〔著雍閹茂（即戊戌），一年。〕</font></font><font size=4px>

 　　安皇帝乙

 　　隆安二年（戊戌、三九八）

 　　春，正月，燕范陽王德自鄴帥戶四萬南徙滑臺</font><font size=4px color="#009090"><font size=4px>〔帥，讀曰率；下同。〕</font></font><font size=4px>魏衛王儀入鄴，收其倉庫，追德至河，弗及。

 　　趙王麟上尊號於德，</font><font size=4px color="#009090"><font size=4px>〔上，時掌翻。〕</font></font><font size=4px>德用兄垂故事，稱燕王，</font><font size=4px color="#009090"><font size=4px>〔事見一百五卷孝武太元九年。〕</font></font><font size=4px>改永康三年為元年，以統府行帝制，</font><font size=4px color="#009090"><font size=4px>〔統府者，諸方鎮皆統於燕王府；行帝制者，稱制以行事。〕</font></font><font size=4px>置百官。以趙王麟為司空、領尚書令，慕容法為中軍將軍，慕輿拔為尚書左僕射，丁通為右僕射。麟復謀反，德殺之。</font><font size=4px color="#009090"><font size=4px>〔慕容麟背父叛兄，姦詐反覆，天下其誰能容之！復，扶又翻。〕</font></font><font size=4px>

 　　庚子，魏王珪自中山南巡至高邑，得王永之子憲，喜曰：「王景略之孫也。」以為本州中正，</font><font size=4px color="#009090"><font size=4px>〔王猛，青州北海劇縣人。太康中，分劇屬東莞郡，晉東莞屬徐州。晉書載記以北海劇縣書之，蓋猛自占漢郡縣也。然家于魏郡而隱於華陰，由是歸秦。其子永鎮幽州，從苻丕戰死於襄陵，故憲流寓高邑。今魏以為本州中正，則未得青、徐，蓋使之銓敘東夏人士耳。〕</font></font><font size=4px>領選曹事，兼當門下。</font><font size=4px color="#009090"><font size=4px>〔選曹，吏部尚書之職；門下，侍中、常侍、給事黃門之職。選，須絹翻。〕</font></font><font size=4px>至鄴，置行臺，</font><font size=4px color="#009090"><font size=4px>〔鄭樵曰：行臺自魏、晉有之，晉文王討諸葛誕，散騎常侍裴秀、尚書僕射陳泰以行臺從。東海王越帥眾屯許昌，以行臺自隨。後魏謂之尚書大行臺，別置官屬。〕</font></font><font size=4px>以龍驤將軍日南公和跋為尚書，與左丞賈彝帥吏兵五千人鎮鄴。</font><font size=4px color="#009090"><font size=4px>〔自漢光武委任尚書，事歸臺閣，謂尚書省曰尚書臺。晉惠帝西遷長安，置留臺於洛陽，主留事，於是有留臺之名。至拓跋氏置行臺，隨其所置，掌一道之事。魏書官氏志：內入諸姓有素和氏，後改為和氏。驤，思將翻。〕</font></font><font size=4px>

 　　珪自鄴還中山，將北歸，發卒萬人治直道，</font><font size=4px color="#009090"><font size=4px>〔治，直之翻。〕</font></font><font size=4px>自望都鑿恆嶺至代五百餘里。</font><font size=4px color="#009090"><font size=4px>〔恆嶺，恆山之嶺也，在上曲陽西北，即倒馬關路，晉書地道記謂之鴻上關。沈括曰：北岳恆山，今謂之大茂山者是也。岳祠舊在山下，石晉之後，稍遷近裏，今其地謂之神棚。今祠乃在曲陽，祠北有望岳亭，新晴氣清，則望見大茂。飛狐路在大茂之西，自銀冶寨北出倒馬關，卻自石門子、令水鋪，入缾形、梅回兩寨之間，至代州。然沈括所謂代州，乃鴈門也。自此亦可至魏之代都，但恐非直道耳。水經註：祁夷水出平舒縣東，東北流逕蘭亭南，又東北逕石門關北，舊道出中山故關也。魏土地記：代城西九里有平舒城。此則古代城也。恆，戶登翻。〕</font></font><font size=4px>珪恐己既去，山東有變，復置行臺於中山，</font><font size=4px color="#009090"><font size=4px>〔復，扶又翻。〕</font></font><font size=4px>命衛王儀鎮之；以撫軍大將軍略陽公遵為尚書左僕射，鎮勃海之合口。

 　　右將軍尹國督租于冀州，聞珪將北還，謀襲信都；安南將軍長孫嵩執國，斬之。</font><font size=4px color="#009090"><font size=4px>〔長，知兩〕</font></font><font size=4px>

 　　燕啟倫還至龍城，</font><font size=4px color="#009090"><font size=4px>〔去年寶遣啟崙南觀形勢。「倫」，當作「崙」，音盧昆翻。〕</font></font><font size=4px>言中山已陷；燕主寶命罷兵。遼西王農言於寶曰：「今遷都尚新，未可南征，宜因成師襲庫莫奚，取其牛馬以充軍資，更審虛實，俟明年而議之。」寶從之。己未，北行。庚申，渡澆洛水，</font><font size=4px color="#009090"><font size=4px>〔澆洛水，蓋即饒樂水也。賢曰：水在今營州北。唐太宗時，奚內附，置饒樂都督府。〕</font></font><font size=4px>會南燕王德遣侍郎李延詣寶，言「涉珪西上，</font><font size=4px color="#009090"><font size=4px>〔西上，謂自中山取恆嶺而西歸雲、代也。上，時掌翻。〕</font></font><font size=4px>中國空虛。」延追寶及之，寶大喜，即日引還。

 　　辛酉，魏王珪發中山，徙山東六州吏民雜夷十餘萬口以實代。</font><font size=4px color="#009090"><font size=4px>〔此漢高帝徙關東豪傑以實關中之策也。〕</font></font><font size=4px>博陵、勃海、章武群盜並起，</font><font size=4px color="#009090"><font size=4px>〔漢時，章武城屬勃海平舒縣界；晉武帝泰始元年，置章武國，後為郡；隋廢，屬瀛州，入平舒縣。〕</font></font><font size=4px>略陽公遵等討平之。

 　　廣川太守賀賴盧，性豪健，</font><font size=4px color="#009090"><font size=4px>〔廣川縣，前漢屬信都國，後漢屬清河郡，晉屬勃海郡，後分為廣川郡。守，式又翻。〕</font></font><font size=4px>恥居冀州刺史王輔之下，襲輔，殺之，驅勒守兵，掠陽平、頓丘諸郡，南渡河，奔南燕。南燕王德以賴盧為并州刺史，封廣甯王。

 　　西秦王乾歸遣乞伏益州攻涼支陽、鸇武、允吾三城，克之；</font><font size=4px color="#009090"><font size=4px>〔支陽、允吾，皆漢古縣，屬金城縣；鸇武城當在二縣之間。張寔分支陽屬廣武郡；允吾蓋乃為金城郡治所。劉昫曰：唐蘭州廣武縣，漢枝陽縣；鄯州龍支縣，漢允吾縣。允吾，音鉛牙。〕</font></font><font size=4px>虜萬餘人而去。

 　　燕主寶還龍城宮，詔諸軍就頓，</font><font size=4px color="#009090"><font size=4px>〔頓者，軍行頓舍之地。〕</font></font><font size=4px>不聽罷散，文武將士皆以家屬隨駕。</font><font size=4px color="#009090"><font size=4px>〔駕，謂車駕，猶漢人言乘輿也。〕</font></font><font size=4px>遼西王農、長樂王盛切諫，</font><font size=4px color="#009090"><font size=4px>〔樂，音洛。〕</font></font><font size=4px>以為兵疲力弱，魏新得志，未可與敵，宜且養兵觀釁。寶將從之，撫軍將軍慕輿騰曰：「百姓可與樂成，難與圖始。</font><font size=4px color="#009090"><font size=4px>〔用商鞅語意。樂，音洛。〕</font></font><font size=4px>今師眾已集，宜獨決聖心，乘機進取，不宜廣采異同以沮大計。」</font><font size=4px color="#009090"><font size=4px>〔沮，在呂翻。〕</font></font><font size=4px>寶乃曰：「吾計決矣，敢諫者斬！」二月，乙亥，寶出就頓，留盛統後事。己卯，燕軍發龍城，慕輿騰為前軍，司空農為中軍，寶為後軍，相去各一頓，</font><font size=4px color="#009090"><font size=4px>〔觀下文連營百里，蓋三十里為一頓。〕</font></font><font size=4px>連營百里。

 　　壬午，寶至乙連，長上段速骨、宋赤眉等因眾心之憚征役，遂作亂。</font><font size=4px color="#009090"><font size=4px>〔凡衛兵皆更番迭上；長上者，不番代也。唐官制，懷化執戟長上，歸德執戟長上，皆武散階，九品。長上之官尚矣。上，時掌翻。〕</font></font><font size=4px>速骨等皆高陽王隆舊隊，共逼隆子高陽王崇為主，殺樂浪威王宙、中牟熙公段誼及宗室諸王。</font><font size=4px color="#009090"><font size=4px>〔樂浪，音洛琅。〕</font></font><font size=4px>河間王熙素與崇善，崇擁佑之，故獨得免。燕主寶將十餘騎奔司空農營，農將出迎，左右抱其腰，止之曰：「宜小清澄，</font><font size=4px color="#009090"><font size=4px>〔言眾方亂，如水之溷濁；宜少俟其定，如水之清澄，不可輕出也。〕</font></font><font size=4px>不可便出。」農引刀將斫之，遂出見寶，又馳信追慕輿騰。癸未，寶、農引兵還趣大營，</font><font size=4px color="#009090"><font size=4px>〔大營，謂寶營也。〕</font></font><font size=4px>討速骨等。農營兵亦厭征役，皆棄仗走，</font><font size=4px color="#009090"><font size=4px>〔以佚道使民，雖勞不怨；以生道殺民，雖死不怨殺者；違是，鮮有不敗者也。〕</font></font><font size=4px>騰營亦潰。寶、農奔還龍城。長樂王盛聞亂，引兵出迎，寶、農僅而得免。

 　　會稽王道子忌王、殷之逼，</font><font size=4px color="#009090"><font size=4px>〔會，工外翻。〕</font></font><font size=4px>以譙王尚之及弟休之有才略，引為腹心尚之說道子曰：「今方鎮強盛，宰相權輕，宜密樹腹心於外以自藩衛。」道子從之，以其司馬王愉為江州刺史，都督江州及豫州之四郡軍事，用為形援，日夜與尚之謀議，以伺四方之隙。</font><font size=4px color="#009090"><font size=4px>〔為庾楷說王、殷復舉兵張本。說，輸芮翻。司，相吏翻。〕</font></font><font size=4px>

 　　魏王珪如繁畤宮，</font><font size=4px color="#009090"><font size=4px>〔繁畤縣，屬鴈門郡，魏築宮於此。天平初，置繁畤郡，隋復為縣，唐屬代州。畤，音止。〕</font></font><font size=4px>給新徙民田及牛。

 　　珪畋於白登山，</font><font size=4px color="#009090"><font size=4px>〔酈道元曰：今平城東十七里有臺，即白登臺，臺南對岡阜，即白登山。〕</font></font><font size=4px>見熊將數子，</font><font size=4px color="#009090"><font size=4px>〔師古曰：將，謂率領也，讀如字。〕</font></font><font size=4px>謂冠軍將軍于栗磾 曰：</font><font size=4px color="#009090"><font size=4px>〔冠，古玩翻。磾，丁奚翻。〕</font></font><font size=4px>「卿名勇健，能搏此乎﹖」對曰：「獸賤人貴，若搏而不勝，豈不虛斃一壯士乎！」乃驅致珪前，盡射而獲之。</font><font size=4px color="#009090"><font size=4px>〔射，而亦翻。〕</font></font><font size=4px>珪顧謝之。

 　　秀容川酋長爾朱羽健從珪攻晉陽、中山有功，拜散騎常侍，環其所居，割地三百里以封之。</font><font size=4px color="#009090"><font size=4px>〔此北秀容也。為爾朱榮亂魏張本。爾朱榮傳云：羽健之先，世為部落酋帥，居爾朱川，因氏焉。珪初以南秀容川原衍沃，欲令居之。羽健曰：「家世奉國，給侍左右。北秀容既在爕內，差近京師，豈以沃塉更遷遠地！」珪許之。則北秀容蓋近平城也。環，音宦。酋，慈由翻。長，知兩翻。散，悉亶翻。騎，奇寄翻；下同。〕</font></font><font size=4px>

 　　柔然數侵魏邊，</font><font size=4px color="#009090"><font size=4px>〔數，所角翻。〕</font></font><font size=4px>尚書中兵郎李先請擊之；珪從之，大破柔然而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　楊軌以其司馬郭緯為西平相，帥步騎二萬北赴郭鱶。禿髮烏孤遣其弟騎將軍傉檀帥騎一萬助軌。</font><font size=4px color="#009090"><font size=4px>〔緯，于季翻。相，息亮翻。帥，讀曰率。鱶，奴昆翻。専，奴沃翻。〕</font></font><font size=4px>軌至姑臧，營于城北。

 　　燕尚書頓丘王蘭汗陰與段速骨等通謀，引兵營龍城之東；城中留守兵至少，</font><font size=4px color="#009090"><font size=4px>〔汗，音寒。少，詩沼翻。〕</font></font><font size=4px>長樂王盛徙內近城之民，得丁夫萬餘，乘城以禦之。速骨等同謀纔百餘人，餘皆為所驅脅，莫有鬬志。三月，甲午，速骨等將攻城，遼西桓烈王農恐不能守，且為蘭汗所誘，夜，潛出赴之，冀以自全。</font><font size=4px color="#009090"><font size=4px>〔農號為有智略，乃欲投段速骨以自全，不知適以速死，殆天奪之鑒也。〕</font></font><font size=4px>明旦，速骨等攻城，城上拒戰甚力，速骨之眾死者以百數。速骨乃將農循城，</font><font size=4px color="#009090"><font size=4px>〔將，如字，引也，挾也。〕</font></font><font size=4px>農素有忠節威名，城中之眾恃以為強，忽見在城下，無不驚愕喪氣，</font><font size=4px color="#009090"><font size=4px>〔喪，息浪翻。〕</font></font><font size=4px>遂皆逃潰。速骨入城，縱兵殺掠，死者狼籍。寶、盛與慕輿騰、餘崇、張真、李旱、趙恩等輕騎南走。速骨幽農於殿內。長上阿交羅，速骨之謀主也，</font><font size=4px color="#009090"><font size=4px>〔騎，奇寄翻。上，時掌翻。〕</font></font><font size=4px>以高陽王崇幼弱，更欲立農。崇親信鬷讓、出力犍等聞之，</font><font size=4px color="#009090"><font size=4px>〔鬷，祖紅翻。春秋左氏傳有鬷蔑，晉有鬷戾。姓譜：鬷姓，古鬷夷氏之後。犍，居言翻。〕</font></font><font size=4px>丁酉，殺羅及農。</font><font size=4px color="#009090"><font size=4px>〔使速骨果立農，亦必同死於蘭汗之手，蓋事勢已去，智無所施也。〕</font></font><font size=4px>速骨即為之誅讓等。</font><font size=4px color="#009090"><font size=4px>〔為，于偽翻。〕</font></font><font size=4px>農故吏左衛將軍宇文拔亡奔遼西。

 　　庚子，蘭汗襲擊速骨，并其黨，盡殺之。廢崇，奉太子策，承制大赦，遣使迎寶，及於薊城。</font><font size=4px color="#009090"><font size=4px>〔使，疏吏翻。薊，音計。〕</font></font><font size=4px>寶欲還，長樂王盛等皆曰：「汗之忠詐未可知，今單騎赴之，萬一汗有異志，悔之無及。不如南就范陽王，合眾以取冀州；若其不捷，收南方之眾，徐歸龍都，亦未晚也。」寶從之。</font><font size=4px color="#009090"><font size=4px>〔龍城，燕故都，故謂之龍都。慕容盛智慮逾其父遠矣。〕</font></font><font size=4px>

 　　離石胡帥呼延鐵、西河胡帥張崇等不樂徙代</font><font size=4px color="#009090"><font size=4px>〔帥，所類翻。樂，音洛。〕</font></font><font size=4px>聚眾叛魏，魏安遠將軍庾岳討平之。

 　　魏王珪召衛王儀入輔，以略陽公遵代鎮中山。夏，四月，壬戌，以征虜將軍穆崇為太尉，安南將軍長孫嵩為司徒。

 　　燕主寶從間道過鄴，</font><font size=4px color="#009090"><font size=4px>〔間，古莧翻。〕</font></font><font size=4px>鄴人請留，寶不許。南至黎陽，伏於河西，</font><font size=4px color="#009090"><font size=4px>〔河水自遮害亭屈而東北流，過黎陽縣南，河之西岸為黎陽界，東岸為滑臺界。〕</font></font><font size=4px>遣中黃門令趙思告北地王鍾曰：「上以二月得丞相表，</font><font size=4px color="#009090"><font size=4px>〔寶以德為司徒，故稱之為丞相。〕</font></font><font size=4px>即時南征，至乙連，會長上作亂，失據來此。</font><font size=4px color="#009090"><font size=4px>〔人主所據者，勢也，眾叛親離，大勢己去，失所據矣。〕</font></font><font size=4px>王亟白丞相奉迎！」鍾，德之從弟也，首勸德稱尊號，聞而惡之，執思付獄，</font><font size=4px color="#009090"><font size=4px>〔從，才用翻。惡，烏路翻。〕</font></font><font size=4px>以狀白南燕王德。德謂群下曰：「卿等以社稷大計，勸吾攝政；吾亦以嗣帝播越，</font><font size=4px color="#009090"><font size=4px>〔播，逋也，遷也。越，遠也，走也。〕</font></font><font size=4px>民神乏主，故權順群議以繫眾心。今天方悔禍，嗣帝得還，吾將具法駕奉迎，謝罪行闕，何如﹖」</font><font size=4px color="#009090"><font size=4px>〔天子行幸所至有行宮，宮前闕門，謂之行闕。〕</font></font><font size=4px>黃門侍郎張華曰：「今天下大亂，非雄才無以寧濟群生。嗣帝闇懦，不能紹隆先統。陛下若蹈匹夫之節，拾天授之業，威權一去，身首不保，況社稷其得血食乎！」慕輿護曰：「嗣帝不達時宜，委棄國都，</font><font size=4px color="#009090"><font size=4px>〔寶棄中山，見上卷上年。〕</font></font><font size=4px>自取敗亡，不堪多難，</font><font size=4px color="#009090"><font size=4px>〔難，乃旦翻。〕</font></font><font size=4px>亦已明矣。昔蒯聵出奔，衛輒不納，春秋是之。</font><font size=4px color="#009090"><font size=4px>〔蒯，苦怪翻。聵，五怪翻。〕</font></font><font size=4px>以子拒父猶可，況以父拒子乎！</font><font size=4px color="#009090"><font size=4px>〔德於寶為叔父。〕</font></font><font size=4px>今趙思之言，未明虛實，臣請為陛下馳往詗之。」</font><font size=4px color="#009090"><font size=4px>〔為，于偽翻。詗，火迥翻，又翾正翻。候俟也。刺探也。〕</font></font><font size=4px>德流涕遣之。</font><font size=4px color="#009090"><font size=4px>〔流涕遣護，將使之殺寶也。〕</font></font><font size=4px>

 　　護帥壯士數百人</font><font size=4px color="#009090"><font size=4px>〔帥，讀曰率；下同。〕</font></font><font size=4px>隨思而北，聲言迎衛，其實圖之。寶既遣思詣鍾，於後得樵者言，德已稱制，懼而北走。護至，無所見，執思以還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>德以思練習典故，欲留而用之；思曰：「犬馬猶知戀主，思雖刑臣，乞還就上。」</font><font size=4px color="#009090"><font size=4px>〔宦者，謂之刑臣。上，謂寶也。〕</font></font><font size=4px>德固留之，思怒曰：「周室東遷，晉、鄭是依。</font><font size=4px color="#009090"><font size=4px>〔周平王東遷洛邑，晉文侯、鄭武寔定王室，故周桓公曰：「我周之東遷，晉、鄭焉依。」〕</font></font><font size=4px>殿下親則叔父，位為上公，不能帥先群后以匡帝室，而幸本根之傾，為趙王倫之事，</font><font size=4px color="#009090"><font size=4px>〔事見八十九卷惠帝永寧元年。言趙王倫以宗室而篡晉，德所為類之。倫於惠帝，叔祖也；德於寶，叔父也。帥，讀曰率。〕</font></font><font size=4px>思雖不能如申包胥之存楚，</font><font size=4px color="#009090"><font size=4px>〔吳破楚入郢，申包胥乞師於秦，遂破吳師，楚昭王復國。〕</font></font><font size=4px>猶慕龔君賓不偷生於莽世也！」</font><font size=4px color="#009090"><font size=4px>〔龔勝，字君賓，事見三十七卷王莽始建國三年。〕</font></font><font size=4px>德斬之。

 　　寶遣扶風忠公輿騰與長樂王盛收兵冀州，盛以騰素暴橫，為民所怨，乃殺之，行至鉅鹿、長樂，說諸豪傑，</font><font size=4px color="#009090"><font size=4px>〔橫，戶孟翻。樂，音洛。說，輸芮翻。〕</font></font><font size=4px>皆願起兵奉寶。寶以蘭汗祀燕宗廟，所為似順，意欲還龍城，不肯留冀州，乃北行；至建安，</font><font size=4px color="#009090"><font size=4px>〔建安城在令支之北，乙連之南。〕</font></font><font size=4px>抵民張曹家。曹素武健，請為寶合眾；</font><font size=4px color="#009090"><font size=4px>〔為，于偽翻。〕</font></font><font size=4px>盛亦勸寶宜且駐留，察汗情狀。寶乃遣赜從僕射李旱先往見汗，</font><font size=4px color="#009090"><font size=4px>〔赜，而隴翻。從，才用翻。〕</font></font><font size=4px>寶留頓石城。</font><font size=4px color="#009090"><font size=4px>〔石城縣，前漢屬右北平郡，後漢、晉省縣，屬建德郡，隋、唐併入營州柳城縣界。宋白曰：石城縣取碣石立如城以名之。〕</font></font><font size=4px>會汗遣左將軍蘇超奉迎，陳汗忠款。寶以汗燕王垂之舅，盛之妃父也，謂必無他，不待旱返，遂行。盛流涕固諫，寶不聽，留盛在後，盛與將軍張真下道避匿。

 　　丁亥，寶至索莫汗陘，</font><font size=4px color="#009090"><font size=4px>〔索，昔各翻。汗，音寒。陘，音刑。〕</font></font><font size=4px>去龍城四十里，城中皆喜。汗惶佈，欲自出請罪，</font><font size=4px color="#009090"><font size=4px>〔怖，普布翻。〕</font></font><font size=4px>兄弟共諫止之。。汗乃遣弟加難帥五百騎出迎；又遣兄堤閉門止仗，禁人出入。城中皆知其將為變，而無如之何。加難見寶於陘北，拜謁已，</font><font size=4px color="#009090"><font size=4px>〔已者，拜謁之禮畢。〕</font></font><font size=4px>從寶俱進。潁陰烈公餘崇密言於寶曰：「觀加難形色，禍變甚逼，宜留三思，柰何徑前！」寶不從。行數里，加難先執崇，崇大呼罵曰：「汝家幸緣肺附，</font><font size=4px color="#009090"><font size=4px>〔呼，火故翻。師古曰：肺附，謂親威也。舊解云。肺附，如肺腑之相附著。一說；肺，斫木札也。喻其輕薄附著大材也。〕</font></font><font size=4px>蒙國寵榮，覆宗不足以報。今乃敢謀篡逆，此天地所不容，計旦暮即屠滅，但恨我不得手膾汝曹耳！」</font><font size=4px color="#009090"><font size=4px>〔膾，細切肉也。〕</font></font><font size=4px>加難殺之。引寶入龍城外邸，弒之。</font><font size=4px color="#009090"><font size=4px>〔年四十四。〕</font></font><font size=4px>汗諡寶曰靈帝；殺獻哀太子策及王公卿士百餘人；自稱大都督、大將軍、大單于、昌黎王，</font><font size=4px color="#009090"><font size=4px>〔單，音蟬。〕</font></font><font size=4px>改元青龍；以堤為太尉，加難為車騎將軍，封河間王熙為遼東公，如杞、宋故事。</font><font size=4px color="#009090"><font size=4px>〔周武王封夏之後於杞，殷之後於宋。〕</font></font><font size=4px>

 　　長樂王盛聞之，馳欲赴哀；張真止之。盛曰：「我今以窮歸汗，汗性愚淺，必念婚姻，不忍殺我，旬月之間，足以展吾情志。」遂往見汗。汗妻乙氏及盛妃皆泣涕請盛於汗，盛妃復頓頭於諸兄弟。</font><font size=4px color="#009090"><font size=4px>〔復，扶又翻。〕</font></font><font size=4px>汗惻然哀之，乃舍盛於宮中，以為侍中、左光祿大夫，親待如舊。堤、加難屢請殺盛，汗不從。堤驕很荒淫，</font><font size=4px color="#009090"><font size=4px>〔很，戶墾翻。〕</font></font><font size=4px>事汗多無禮，盛因而間之。</font><font size=4px color="#009090"><font size=4px>〔間，古莧翻。〕</font></font><font size=4px>由是汗兄弟浸相嫌忌。</font><font size=4px color="#009090"><font size=4px>〔為盛誅汗張本。〕</font></font><font size=4px>

 　　涼太原公纂將兵擊楊軌，郭鱶救之，纂敗還。

 　　段業使沮渠蒙遜攻西郡，</font><font size=4px color="#009090"><font size=4px>〔郡在武威西，據嶺之要，蒙遜得之，故晉昌、敦煌皆降。沮，子余翻。〕</font></font><font size=4px>執太守呂純以歸。純，光之弟子也。於是晉昌太守王德、敦煌太守趙郡孟敏皆以郡降業。</font><font size=4px color="#009090"><font size=4px>〔敦，徒門翻。降，戶江翻。〕</font></font><font size=4px>業封蒙遜為臨池侯，以德為酒泉太守，敏為沙州刺史。

 　　六月，丙子，魏王珪命群臣議國號。皆曰：「周秦以前，皆自諸侯升為天子，因以其國為天下號。漢氏以來，皆無尺土之資。我國家百世相承，開基代北，遂撫有方夏，</font><font size=4px color="#009090"><font size=4px>〔據孔安尚書註，方夏，謂四方中夏。夏，戶雅翻。〕</font></font><font size=4px>今宜以代為號。」 黃門侍郎崔宏曰：「昔商人不常厥居，故兩稱殷、商，</font><font size=4px color="#009090"><font size=4px>〔契始封於商。皇甫謐曰：今上洛商是也。契孫相土居商丘。自契至于成湯，八遷，湯始居亳，從先王居。後 仲丁遷於囂，河亶甲居相，祖乙居耿。書曰：盤庚五遷，將治亳殷，從先王居。謂從帝嚳所居，居亳也。〕</font></font><font size=4px>代雖舊邦，其命維新，登國之初，已更曰魏。</font><font size=4px color="#009090"><font size=4px>〔事見一百六卷孝武太元十一年。更，工衡翻。〕</font></font><font size=4px>夫魏者，大名，神州之上國也，</font><font size=4px color="#009090"><font size=4px>〔左傳，卜偃曰：「魏，大名也。」戰國之時，魏為大國。中國謂之神州。〕</font></font><font size=4px>宜稱魏如故。」珪從之。

 　　楊軌自恃其眾，欲與涼王光決戰，郭鱶每以天道抑止之。</font><font size=4px color="#009090"><font size=4px>〔言天道未利也，郭鱶善數，故如此。鱶，奴昆翻。〕</font></font><font size=4px>涼常山公弘鎮張掖，段業使沮渠男成及王德攻之；光使太原公纂將兵迎之。</font><font size=4px color="#009090"><font size=4px>〔將，即亮翻。〕</font></font><font size=4px>楊軌曰：「呂弘精兵一萬，若與光合，則姑臧益強，不可取矣。」乃與禿髮利鹿孤共邀擊纂，纂與戰，大破之；軌奔王乞基。</font><font size=4px color="#009090"><font size=4px>〔王乞基，田胡也。〕</font></font><font size=4px>鱶性褊急殘忍，不為士民所附，</font><font size=4px color="#009090"><font size=4px>〔褊，補典翻。〕</font></font><font size=4px>聞軌敗走，降西秦；</font><font size=4px color="#009090"><font size=4px>〔降，戶江翻。〕</font></font><font size=4px>西秦王乾歸以為建忠將軍、散騎常侍。</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>

 　　弘引兵棄張掖東走，段業徙治張掖，</font><font size=4px color="#009090"><font size=4px>〔治，直之翻。〕</font></font><font size=4px>將追擊弘。沮渠蒙遜諫曰：「歸師勿遏，窮寇勿追，</font><font size=4px color="#009090"><font size=4px>〔孫子之言。〕</font></font><font size=4px>此兵家之戒也。」業不從，大敗而還，</font><font size=4px color="#009090"><font size=4px>〔還，從宣翻。〕</font></font><font size=4px>賴蒙遜以免。業城西安，以其將臧莫孩為太守。</font><font size=4px color="#009090"><font size=4px>〔業置西安郡於張掖東境。孩，河開翻。〕</font></font><font size=4px>蒙遜曰：「莫孩勇而無謀，知進不知退；此乃為之築冢，非築城也！」</font><font size=4px color="#009090"><font size=4px>〔為，于偽翻。冢，知隴翻。〕</font></font><font size=4px>業不從，莫孩尋為呂纂所破。

 　　燕太原王奇，楷之子，蘭汗之外孫也，汗亦不殺，以為征南將軍。得入見長樂王盛，盛潛使奇逃出起兵。奇起兵於建安，眾至數千，汗遣蘭堤討之。盛謂汗曰：「善駒小兒，未能辦此，</font><font size=4px color="#009090"><font size=4px>〔善駒，奇小子也。〕</font></font><font size=4px>豈非有假託其名欲為內應者乎！太尉素驕，難信，不宜委以大眾。」</font><font size=4px color="#009090"><font size=4px>〔汗以堤為太尉，故稱之。〕</font></font><font size=4px>汗然之，罷堤兵，</font><font size=4px color="#009090"><font size=4px>〔蘇軾有言，「木必先蠹，然後蟲生之；人必先疑，然後讒入之。」蘭汗凶逆，兄弟自相嫌忌，故慕容盛得間之以奮其智，報君父之讎。〕</font></font><font size=4px>更遣撫軍將軍仇尼慕將兵討奇。</font><font size=4px color="#009090"><font size=4px>〔更，工衡翻。〕</font></font><font size=4px>

 　　於是龍城自夏不雨至于秋七月，汗日詣燕諸廟及寶神座頓首禱請，委罪於蘭加難。</font><font size=4px color="#009090"><font size=4px>〔言弒寶者加難之罪。〕</font></font><font size=4px>堤及加難聞之怒，且懼誅，乙巳，相與率所部襲仇尼慕軍，敗之。</font><font size=4px color="#009090"><font size=4px>〔敗，補邁翻。〕</font></font><font size=4px>汗大懼，遣太子穆將兵討之。</font><font size=4px color="#009090"><font size=4px>〔將，即亮翻。〕</font></font><font size=4px>穆謂汗曰：「慕容盛我之仇讎，必與奇相表裏，此乃腹心之疾，不可養也，宜先除之。」汗欲殺盛，先引見，察之。盛妃知之，密以告盛，盛稱疾不出，</font><font size=4px color="#009090"><font size=4px>〔蘭妃之為，異於雍姞。雖曰婦人內夫家而外父母家，若蘭妃者，處夫妻父子之變，得其一而失其一者也。〕</font></font><font size=4px>汗亦止不殺。

 　　李旱、衛雙、劉忠、張豪、張真，皆盛所厚也，而穆引以為腹心，旱、雙得出入至盛所，潛與盛結謀。丁未，穆擊堤、加難等，破之。庚戌，饗將士，汗、穆皆醉，盛夜如廁，因踰垣入于東宮，與旱等共殺穆。時軍未解嚴，皆聚在穆舍，聞盛得出，呼躍爭先，攻汗，斬之。汗子魯公和、陳公揚分屯令支、白狼，</font><font size=4px color="#009090"><font size=4px>〔令，音鈴，又郎定翻。支，音祁。〕</font></font><font size=4px>盛遣旱、真襲誅之。堤、加難亡匿，捕得，斬之。於是內外帖然，士女相慶。宇文拔率壯士數百來赴，</font><font size=4px color="#009090"><font size=4px>〔宇文拔自遼西來也。〕</font></font><font size=4px>盛拜拔為大宗正。

 　　辛亥，告于太廟，令曰：「賴五祖之休，</font><font size=4px color="#009090"><font size=4px>〔五祖，謂慕容涉歸、廆、皝、儁、垂，凡五廟。〕</font></font><font size=4px>文武之力，宗廟社稷幽而復顯。不獨孤眇眇之身免不同天之責，</font><font size=4px color="#009090"><font size=4px>〔禮記曰：父之讎不與共戴天。〕</font></font><font size=4px>凡在臣民皆得明目當世。」因大赦，改元建平。盛謙不敢稱尊號，以長樂王攝行統制。</font><font size=4px color="#009090"><font size=4px>〔盛，字道運，寶之庶長子也。樂，音洛。〕</font></font><font size=4px>諸王皆降稱公，以東陽公根為尚書左僕射，衛倫、陽璆、魯恭、王滕</font><span class="h"><font size=4px>【章：十二行本「滕」作「騰」；乙十一行本同。】</font></font><font size=4px>為尚書，</font><font size=4px color="#009090"><font size=4px>〔璆，渠尤翻。〕</font></font><font size=4px>悅真為侍中，陽哲為中書監，張通為中領軍，自餘文武各復舊位。改諡寶曰惠閔皇帝，廟號烈宗。

 　　初，太原王奇舉兵建安，南、北之人翕然從之。</font><font size=4px color="#009090"><font size=4px>〔南人，謂自中原來者；北人，則鮮卑也。〕</font></font><font size=4px>蘭汗遣其兄子全討奇，奇擊滅之，匹馬不返，進屯乙連。盛既誅汗，命奇罷兵。奇用丁零嚴生、烏桓王龍之謀，遂不受命，甲寅，勒兵三萬餘人進至橫溝，去龍城十里。盛出擊，大破之，執奇而還，斬其黨與百餘人，賜奇死，桓王之嗣遂絕。</font><font size=4px color="#009090"><font size=4px>〔慕容恪寺太原王，諡曰桓。楚莊王滅若敖氏而赦箴尹克黃，曰：「子文無後，何以勸善！」以慕容恪之輔成燕業，而可使之絕祀乎！〕</font></font><font size=4px>群臣固請上尊號，</font><font size=4px color="#009090"><font size=4px>〔上，時掌翻。〕</font></font><font size=4px>盛弗許。

 　　魏王珪遷都平城，始營宮室，建宗廟，立稷。宗廟歲五祭，用分、至及臘。</font><font size=4px color="#009090"><font size=4px>〔魏都平城，置代尹及司州於平城。杜佑曰：後魏都平城，今雲中郡治。雲中縣是今馬邑郡；北平城即今郡，隋為雲內縣恆安鎮。此所謂宗廟，即代都之東廟也。〕</font></font><font size=4px>

 　　桓玄求為廣州，會稽王道子忌玄，</font><font size=4px color="#009090"><font size=4px>〔會，工外翻。〕</font></font><font size=4px>不欲使居荊州，因其所欲，以玄為督交、廣二州軍事、廣州刺史；玄受命而不行。豫州刺史庾楷以道子割其四郡使王愉督之，上疏言：「江州內地，</font><font size=4px color="#009090"><font size=4px>〔江州治尋陽，在江南，故云內地。〕</font></font><font size=4px>而西府北帶寇戎，</font><font size=4px color="#009090"><font size=4px>〔晉以京口為北府，歷陽為西府。豫州治歷陽，在江西，故云北帶寇戎。〕</font></font><font size=4px>不應使愉分督。」朝廷不許。楷怒，遣其子鴻說王恭曰：「尚之兄弟</font><font size=4px color="#009090"><font size=4px>〔謂譙王尚之及弟休之也。說，輸芮翻；下同。〕</font></font><font size=4px>復秉機權，</font><font size=4px color="#009090"><font size=4px>〔復，扶又翻；下同。〕</font></font><font size=4px>過於國寶；欲假朝威削弱方鎮，</font><font size=4px color="#009090"><font size=4px>〔朝，直遙翻。〕</font></font><font size=4px>懲艾前事，為禍不測，</font><font size=4px color="#009090"><font size=4px>〔艾，倪祭翻。〕</font></font><font size=4px>今及其謀議未成，宜早圖之。」恭以為然，以告殷仲堪、桓玄。仲堪、玄許之，推恭為盟主，刻期同趣京師。</font><font size=4px color="#009090"><font size=4px>〔趣，七喻翻。〕</font></font><font size=4px>

 　　時內外疑阻，津邏嚴急，</font><font size=4px color="#009090"><font size=4px>〔邏，郎佐翻，巡也。津邏者，凡江津之要皆置邏卒。〕</font></font><font size=4px>仲堪以斜絹為書，內箭簳中，</font><font size=4px color="#009090"><font size=4px>〔簳，古旱翻。字林曰：箭笴也。〕</font></font><font size=4px>合鏑漆之，</font><font size=4px color="#009090"><font size=4px>〔鏑，箭鏃也。〕</font></font><font size=4px>因庾楷以送恭。恭發書，絹文角戾，不復能辨仲堪手書，</font><font size=4px color="#009090"><font size=4px>〔戾，曲也，乖也。斜絹無邊幅，經緯不相持，故斜角乘曲。〕</font></font><font size=4px>疑楷詐為之，且謂仲堪去年已違期不赴，</font><font size=4px color="#009090"><font size=4px>〔事見上卷。〕</font></font><font size=4px>今必不動，乃先期舉兵。</font><font size=4px color="#009090"><font size=4px>〔先，悉薦翻。〕</font></font><font size=4px>司馬劉牢之諫曰：「將軍，國之元舅；會稽王，天子叔父也。會稽王又當國秉政，曏為將軍戮其所愛王國寶、王緒，又送王廞書，</font><font size=4px color="#009090"><font size=4px>〔事見上卷。為，于偽翻。〕</font></font><font size=4px>其深伏將軍已多矣。頃所授任，雖未允愜，亦非大失。割庾楷四郡以配王愉，於將軍何損！晉陽之甲，豈可數興乎！」</font><font size=4px color="#009090"><font size=4px>〔數，所角翻。〕</font></font><font size=4px>恭不從，上表請討王愉、司馬尚之兄弟。

 　　道子使人說楷曰：「昔我與卿，恩如骨肉，</font><font size=4px color="#009090"><font size=4px>〔楷先黨於王國寶，道子亦親之。〕</font></font><font size=4px>帳中之飲，結帶之言，可謂親矣。。</font><font size=4px color="#009090"><font size=4px>〔此必太元二十一年庾楷赴難時事。〕</font></font><font size=4px>卿今棄舊交，結新援，忘王恭疇昔陵侮之恥乎！</font><font size=4px color="#009090"><font size=4px>〔王恭以元舅之親，風神簡貴，志氣方嚴，視庾楷蔑如也，故道子以為陵侮楷。〕</font></font><font size=4px>若欲委體而臣之，使恭得志，必以卿為反覆之人，安肯深相親信！首身且不可保，況富貴乎！」楷怒曰：「王恭昔赴山陵，相王憂懼無計，我知事急，尋勒兵而至，恭不敢發。</font><font size=4px color="#009090"><font size=4px>〔事見一百八卷孝武太元二十一年。〕</font></font><font size=4px>去年之事，我亦俟命而動。我事相王，無相負者。相王不能拒恭，反殺國寶及緒，自爾已來，</font><font size=4px color="#009090"><font size=4px>〔自爾以來，猶今言自那時以來也。又爾，言如此也。〕</font></font><font size=4px>誰敢復為相王盡力者！</font><font size=4px color="#009090"><font size=4px>〔復，扶又翻。為，于偽翻。〕</font></font><font size=4px>庾楷實不能百口助人屠滅。」時楷已應恭檄，正徵士馬。信返，朝廷憂懼，內外戒嚴。

 　　會稽世子元顯言於道子曰：「前不討王恭，故有今日之難。今若復從其欲，</font><font size=4px color="#009090"><font size=4px>〔難，乃旦翻。復，扶又翻。〕</font></font><font size=4px>則太宰之禍至矣。」</font><font size=4px color="#009090"><font size=4px>〔道子時為太宰。〕</font></font><font size=4px>道子不知所為，悉以事委元顯，日飲醇酒而已。元顯聰警，頗涉文義，志氣果銳，以安危為己任。附會之者，謂元顯神武，有明帝之風。

 　　殷仲堪聞恭舉兵，自以去歲後期，乃勒兵趣發。</font><font size=4px color="#009090"><font size=4px>〔趣，讀曰促。〕</font></font><font size=4px>仲堪素不習為將，</font><font size=4px color="#009090"><font size=4px>〔將，息亮翻。〕</font></font><font size=4px>悉以軍事委南郡相楊佺期兄弟，</font><font size=4px color="#009090"><font size=4px>〔相，息亮翻。〕</font></font><font size=4px>使佺期帥舟師五千為前鋒，桓玄次之，仲堪帥兵二萬，相繼而下。</font><font size=4px color="#009090"><font size=4px>〔帥，讀曰率。〕</font></font><font size=4px>佺期自以其先漢太尉震至父亮，九世皆以才德著名，矜其門地，謂江左莫及。有以比王珣者，佺期猶恚恨。而時流以其晚過江，婚宦失類；</font><font size=4px color="#009090"><font size=4px>〔佺期曾祖準，晉太常。自震至準七世，有名德。祖林，少有才望，值亂沒胡。父亮，少仕偽朝，後歸晉，比王、謝諸家為晚。亮及佺期皆以武力為官，又與傖荒為婚，故云失類。時流，猶言時輩也。恚，於避翻。〕</font></font><font size=4px>佺期及兄廣、弟思平、從弟孜敬皆粗獷，</font><font size=4px color="#009090"><font size=4px>〔從，才用翻。獷，古猛翻。獷獷，不可附。〕</font></font><font size=4px>每排抑之。佺期常慷慨切齒，欲因事際以逞其志，故亦贊成仲堪之謀。

 　　八月，佺期、玄奄至湓口，</font><font size=4px color="#009090"><font size=4px>〔湓口，湓浦口也，晉人於此築城置戍。今其地在江州德化縣西一里。湓，蒲奔翻。。〕</font></font><font size=4px>王愉無備，惶遽奔臨川，</font><font size=4px color="#009090"><font size=4px>〔吳孫亮太平二年，分豫章東部都尉立臨川郡，隋、唐為撫州。〕</font></font><font size=4px>玄遣偏軍追獲之。

 　　燕以河間公熙為侍中、車</font><span class="h"><font size=4px>【嚴：「車」改「驃」。】</font></font><font size=4px>騎大將軍、中領軍、司隸校尉，城陽公元為衛將軍。元，寶之子也。又以劉忠為左將軍，張豪為後將軍，並賜姓慕容氏。李旱為中常侍、輔國將軍，衛雙為前將軍，張順為鎮西將軍，昌黎尹張真為右將軍；</font><font size=4px color="#009090"><font size=4px>〔燕都龍城，以昌黎太守為昌黎尹。〕</font></font><font size=4px>皆封公。

 　　乙亥，燕步兵校尉馬勒</font><span class="h"><font size=4px>【章：十二行本「勒」作「勤」；乙十一行本同。】</font></font><font size=4px>等謀反，伏誅；事連驃騎將軍高陽公崇、崇弟東平公澄，皆賜死。</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>

 　　寧朔將軍鄧啟方、南陽太守閭丘羨將兵二萬擊南燕，</font><font size=4px color="#009090"><font size=4px>〔燕自慕容寶之敗，北歸龍城，慕容德稱號於滑臺，故稱南燕以別之。〕</font></font><font size=4px>與南燕中軍將軍法、撫軍將軍和戰於管城，</font><font size=4px color="#009090"><font size=4px>〔魏收志，滎陽郡京縣有管城，故管城邑也。杜預曰：在京縣東北。〕</font></font><font size=4px>啟方等兵敗，單騎走免。

 　　魏王珪命有司正封畿，</font><font size=4px color="#009090"><font size=4px>〔宋白曰：魏道武都平城，東至上谷軍都關，西至河，南至中山隘門塞，北至五原，地方千里，以為甸服。〕</font></font><font size=4px>標道里，平權衡，審度量；遣使循行郡國，</font><font size=4px color="#009090"><font size=4px>〔使，疏吏翻。行，下孟翻。〕</font></font><font size=4px>舉奉守宰不法者，親考察黜陟之。

 　　九月，辛卯，加會稽王道子黃鉞，以世子元顯為征討都督；遣衛將軍王珣、右將軍謝琰將兵討王恭，譙王尚之將兵討庾楷。

 　　乙未，燕以東陽公根為尚書令，張通為左僕射，衛倫為右僕射；慕容豪為幽州刺史，鎮肥如。

 　　己亥，譙王尚之大破庾楷於牛渚，楷單騎奔桓玄。</font><font size=4px color="#009090"><font size=4px>〔為後殺楷張本。〕</font></font><font size=4px>會稽王道子以尚之為豫州刺史，弟恢之為驃騎司馬、丹楊尹，允之為吳國內史，休之為襄城太守，</font><font size=4px color="#009090"><font size=4px>〔元帝渡江，以丹楊春穀縣置襄城郡。〕</font></font><font size=4px>各擁兵馬以為己援。乙巳，桓玄大破官軍於白石。</font><font size=4px color="#009090"><font size=4px>〔白石在巢縣界。水經註：柵江水導源巢東，左會清溪水，謂之清溪口。柵水又東，左會白石山水，水發白石山西，逕李鵲城南，西南注柵水。〕</font></font><font size=4px>玄與楊佺期進至橫江；尚之退走，恢之所領水軍皆沒。丙午，道子屯中堂，元顯守石頭；己酉，王珣守北郊，謝琰屯宣陽門以備之。</font><font size=4px color="#009090"><font size=4px>〔宣陽門，建康城南面西頭第一門。〕</font></font><font size=4px>

 　　王恭素以才地陵物，既殺王國寶，自謂威無不行；仗劉牢之為爪牙而但以部曲將遇之，</font><font size=4px color="#009090"><font size=4px>〔將，即亮翻。〕</font></font><font size=4px>牢之負其才，深懷恥恨。元顯知之，遣廬江太守高素說牢之，</font><font size=4px color="#009090"><font size=4px>〔高素亦北府將，故使說之。說，式芮翻；下可說同。〕</font></font><font size=4px>使叛恭，許事成即以恭位號授之；又以道子書遺牢之，為陳禍福。</font><font size=4px color="#009090"><font size=4px>〔遺，于季翻。為，于偽翻。〕</font></font><font size=4px>牢之謂其子敬宣曰：「王恭昔受先帝大恩，今為帝舅，不能翼戴王室，數舉兵向京師，</font><font size=4px color="#009090"><font size=4px>〔數，所角翻。〕</font></font><font size=4px>吾不能審恭之志，事捷之日，必能為天下相王之下乎﹖</font><font size=4px color="#009090"><font size=4px>〔相王，謂道子也。〕</font></font><font size=4px>吾欲奉國威靈，以順討逆，何如﹖」敬宣曰：「朝廷雖無成、康之美，亦無幽、厲之惡；而恭恃其兵威，暴蔑王室。</font><font size=4px color="#009090"><font size=4px>〔蔑之者，視之若無也。〕</font></font><font size=4px>大人親非骨肉，義非君臣，雖共事少時，意好不協，</font><font size=4px color="#009090"><font size=4px>〔少時，言不多時也。少，詩紹翻。好，呼到翻。〕</font></font><font size=4px>今日討之，於情義何有！」恭參軍何澹之知其謀，以告恭。</font><font size=4px color="#009090"><font size=4px>〔澹，徒覽翻。〕</font></font><font size=4px>

 　　恭以澹之素與牢之有隙，不信。乃置酒請牢之，於眾中拜之為兄，精兵堅甲，悉以配之，</font><font size=4px color="#009090"><font size=4px>〔王恭素以部曲將遇牢之，及聞何澹之言，則拜之為兄，此豈能得其死力邪﹖適足以速其背己耳。〕</font></font><font size=4px>使帥帳下督顏延為前鋒。</font><font size=4px color="#009090"><font size=4px>〔帥，讀曰率。〕</font></font><font size=4px>牢之至竹里，斬延以降；</font><font size=4px color="#009090"><font size=4px>〔降，戶江翻。〕</font></font><font size=4px>遣敬宣及其伲東莞太守高雅之還襲恭。</font><font size=4px color="#009090"><font size=4px>〔東莞，漢舊縣；武帝泰始元年，分琅邪立東莞郡；南渡後，又置南東莞郡於晉陵界。莞，音官。〕</font></font><font size=4px>恭方出城曜兵，敬宣縱騎橫擊之，</font><font size=4px color="#009090"><font size=4px>〔騎，奇寄翻；下同。〕</font></font><font size=4px>恭兵皆潰。恭將入城，雅之已閉城門。恭單騎奔曲阿，素不習馬，髀中生瘡。曲阿人殷確，恭，故吏也，以船載恭，將奔桓玄，至長塘湖，</font><font size=4px color="#009090"><font size=4px>〔長塘湖在晉陵延陵縣。杜佑曰：在潤州金壇縣。風土記：陽羨縣有洮湖，別名長塘湖。洮，余招翻。單鍔曰：長塘湖在義興西。〕</font></font><font size=4px>為人所告，獲之，送京師，斬於倪塘。</font><font size=4px color="#009090"><font size=4px>〔倪塘在建康東北方山埭南，倪氏築塘，因以為名。〕</font></font><font size=4px>恭臨刑，猶理須鬢，神色自若，</font><font size=4px color="#009090"><font size=4px>〔須，與鬚同。〕</font></font><font size=4px>謂監刑者曰：「我闇於信人，所以至此；</font><font size=4px color="#009090"><font size=4px>〔自悔悉以軍事委劉牢之也。監，工銜翻。〕</font></font><font size=4px>原其本心，豈不忠於社稷邪！但令旦世之下知有王恭耳。」并其子弟黨與皆死。以劉牢之為都督兗、青、冀、并、徐、揚州晉陵諸軍事以代恭。

 　　俄而楊佺期、桓玄至石頭，殷仲堪至蕪湖，元顯自竹里馳還京師，遣丹楊尹王愷等發京邑士民數萬人據石頭以拒之。佺期、玄等上表理王恭，求誅劉牢之。牢之帥北府之眾馳赴京師，軍于新亭，</font><font size=4px color="#009090"><font size=4px>〔帥，讀曰率。〕</font></font><font size=4px>佺期、玄見之失色，回軍蔡洲。</font><font size=4px color="#009090"><font size=4px>〔蔡洲，在今建康府上元縣西二十五里。〕</font></font><font size=4px>朝廷未知西軍虛實，仲堪等擁眾數萬，充斥郊畿，內外憂逼。</font><font size=4px color="#009090"><font size=4px>〔言內憂而外逼也。〕</font></font><font size=4px>

 　　左衛將軍桓脩，沖之子也，言於道子曰：「西軍可說而解也，</font><font size=4px color="#009090"><font size=4px>〔說，輸芮翻。〕</font></font><font size=4px>脩知其情矣。殷、桓之下，專恃王恭，恭既破滅，西軍沮恐。</font><font size=4px color="#009090"><font size=4px>〔沮恐，言氣沮而心恐也。沮，在呂翻。〕</font></font><font size=4px>今若以重利啗玄及佺期，</font><font size=4px color="#009090"><font size=4px>〔啗，徒覽翻，餌也。〕</font></font><font size=4px>二人必內喜；玄能制仲堪，佺期可使倒戈取仲堪矣。」道子納之，以玄為江州刺史；召郗恢為尚書，以佺期代恢為都督梁、雍、秦三州諸軍事、雍州刺史。以脩為荊州刺史，權領左衛文武之鎮，</font><font size=4px color="#009090"><font size=4px>〔左衛文武，左衛將軍府之僚屬及部曲也。之，往也。郗，丑之翻。雍，於用翻。〕</font></font><font size=4px>又令劉牢之以千人送之。黜仲堪為廣州刺史，遣仲堪叔父太常茂宣詔，敕仲堪回軍。

 　　張驤子超收合三千餘家南皮，自號烏桓王，抄掠諸郡。</font><font size=4px color="#009090"><font size=4px>〔張驤，烏桓種也；奉燕見一百五卷孝武帝太元九年；歸魏見上卷元年。驤，思將翻。抄，楚交翻。〕</font></font><font size=4px>魏王珪命庾岳討之。

 　　楊軌屯廉川，收集夷、夏，眾至萬餘。</font><font size=4px color="#009090"><font size=4px>〔夏，戶雅翻。〕</font></font><font size=4px>王乞基謂軌曰：「禿髮氏才高而兵盛，且乞基之主也，不如歸之。」軌乃遣使降於西平王烏孤。</font><font size=4px color="#009090"><font size=4px>〔降，戶江翻。〕</font></font><font size=4px>軌尋為羌酋梁飢所敗，</font><font size=4px color="#009090"><font size=4px>〔酋，慈由翻。敗，補邁翻。〕</font></font><font size=4px>西奔歩海，</font><font size=4px color="#009090"><font size=4px>〔闞駰曰：金城臨羌縣西有卑和羌海。酈道元曰：古西零之地也。歩，音憐。〕</font></font><font size=4px>襲乙弗鮮卑而據其地。烏孤謂群臣曰：「楊軌、王乞基歸誠於我，卿等不速救，使為羌人所覆，孤甚愧之。」平西將軍渾屯曰：</font><font size=4px color="#009090"><font size=4px>〔渾，古有是姓。左傳鄭有渾罕，衛有渾良夫。吐谷渾氏後改為渾姓。渾，戶昆翻。〕</font></font><font size=4px>「梁飢無經遠大略，可一戰擒也。」

 　　飢進攻西平，西平人田玄明執太守郭倖而代之，以拒飢，遣子為質於烏孤。</font><font size=4px color="#009090"><font size=4px>〔質，音致。〕</font></font><font size=4px>烏孤欲救之，群臣憚飢兵強，多以為疑。左司馬趙振曰：「楊軌新敗，呂氏方強，洪池以北，未可冀也，</font><font size=4px color="#009090"><font size=4px>〔洪池，嶺名，在涼州姑臧之南。唐涼州有洪池府。〕</font></font><font size=4px>嶺南五郡，庶幾可取。</font><font size=4px color="#009090"><font size=4px>〔嶺南，謂洪池嶺南也。五郡，謂廣武、西平、樂都、澆河、湟河也。幾，居希翻。〕</font></font><font size=4px>大王若無開拓之志，振不敢言；若欲經營四方，此機不可失也。使羌得西平，華、夷震動，非我之利也。」烏孤喜曰：「吾亦欲乘時立功，安能坐守窮谷乎！」</font><font size=4px color="#009090"><font size=4px>〔廉川在塞外，故謂之窮谷。〕</font></font><font size=4px>乃謂群臣曰：「梁飢若得西平，保據山河，不可復制。</font><font size=4px color="#009090"><font size=4px>〔西平據湟河之要，有大、小榆谷之饒，故云然。復，扶又翻；下同。〕</font></font><font size=4px>飢雖驍猛，</font><font size=4px color="#009090"><font size=4px>〔驍，堅堯翻。〕</font></font><font size=4px>軍令不整，易破也。」</font><font size=4px color="#009090"><font size=4px>〔易，以豉翻。〕</font></font><font size=4px>遂進擊飢，大破之。飢退屯龍支堡。</font><font size=4px color="#009090"><font size=4px>〔唐鄯州有龍支縣。劉昫曰：龍支，漢允吾縣地。此時當為西平界。〕</font></font><font size=4px>烏孤進攻，拔之，飢單騎奔澆河，</font><font size=4px color="#009090"><font size=4px>〔澆河，吐谷渾之地，呂光開以為郡，隋、唐之廓州即其地也。澆，堅堯翻。水洄洑曰澆。此郡蓋置於洮河洄曲處。杜佑曰：澆河城在廓州達化縣賀蘭山。劉昫曰：廓州，隋澆河郡，治廣威縣，即後漢燒當羌之地，前涼置湟河郡，後魏置石城郡，廢帝因縣內化隆谷置化隆縣，後周置廓州，唐天寶元年，改為廣威縣，管下有達化縣。吐渾澆河城，在縣西百二十里。杜佑曰：澆河城，吐谷渾阿豺所築。〕</font></font><font size=4px>俘斬數萬。以田玄明為西平內史。樂都太守田瑤、</font><font size=4px color="#009090"><font size=4px>〔樂都，註已見二十六卷漢宣帝神爵元年。五代志：西平郡湟水縣，後周置樂都郡。觀此，則呂氏已置郡矣。杜佑曰：湟水一名樂都水，唐鄯州治。樂，音洛。〕</font></font><font size=4px>湟河太守張裯、</font><font size=4px color="#009090"><font size=4px>〔裯，除留翻。湟河郡蓋置於此地。〕</font></font><font size=4px>澆河太守王稚皆以郡降，</font><font size=4px color="#009090"><font size=4px>〔降，戶江翻。〕</font></font><font size=4px>嶺南羌、胡數萬落皆附於烏孤。

 　　西秦王乾歸遣秦州牧益州、武衛將軍慕兀、</font><font size=4px color="#009090"><font size=4px>〔「慕兀」，晉書載記作「慕容兀」。慕兀蓋亦乞伏氏，載記誤也。〕</font></font><font size=4px>冠軍將軍翟侮帥騎二萬伐吐谷渾。</font><font size=4px color="#009090"><font size=4px>〔冠，古玩翻。侮，音溫。〕</font></font><font size=4px>

 　　冬，十月，癸酉，燕群臣復上尊號，</font><font size=4px color="#009090"><font size=4px>〔復，扶又翻。上，時掌翻。〕</font></font><font size=4px>丙子，長樂王盛始即皇帝位，</font><font size=4px color="#009090"><font size=4px>〔樂，音洛。〕</font></font><font size=4px>大赦，尊皇后段氏曰皇太后，太妃丁氏曰獻莊皇后。初，蘭汗之當國也，盛從燕主寶出亡，蘭妃奉事丁后愈謹。及汗誅，盛以妃當從坐，欲殺之；丁后以妃有保全之功，固爭之，得免，然終不為后。

 　　大赦。

 　　殷仲堪得詔書，大怒，</font><font size=4px color="#009090"><font size=4px>〔得黜廣州之詔書也。〕</font></font><font size=4px>趣桓玄、楊佺期期進軍。</font><font size=4px color="#009090"><font size=4px>〔趣，讀曰促。〕</font></font><font size=4px>玄等喜於朝命，</font><font size=4px color="#009090"><font size=4px>〔朝，直遙翻；下同。〕</font></font><font size=4px>欲受之，猶豫未決。仲堪聞之，遽自蕪湖南歸，遣使告諭蔡洲軍士曰：「汝輩不各自散歸，吾至江陵，盡誅汝餘口。」</font><font size=4px color="#009090"><font size=4px>〔使，疏吏翻。餘口，謂蔡洲之軍所餘家口留在江陵者。〕</font></font><font size=4px>佺期部將劉系帥二千人先歸。</font><font size=4px color="#009090"><font size=4px>〔帥，讀曰率。〕</font></font><font size=4px>玄等大懼，狼狽西還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>追仲堪至尋陽，及之。仲堪既失職，倚玄等為援，玄等亦資仲堪兵，雖內相疑阻，勢不得不合。乃以子弟交質，</font><font size=4px color="#009090"><font size=4px>〔質，音致。〕</font></font><font size=4px>壬午，盟于尋陽；俱不受朝命，連名上疏申理王恭，求誅劉牢之及譙王尚之，并訴仲堪無罪，獨被降黜。</font><font size=4px color="#009090"><font size=4px>〔被，皮義翻。〕</font></font><font size=4px>朝廷深憚之，內外騷然。乃復罷桓脩，</font><font size=4px color="#009090"><font size=4px>〔復，扶又翻。〕</font></font><font size=4px>以荊州還仲堪，優詔慰諭，以求和解，仲堪等乃受詔。御史中丞江績劾奏桓脩專為身計，疑誤朝廷，</font><font size=4px color="#009090"><font size=4px>〔謂分江、雍以授桓玄、楊佺期，自取荊州也。劾，戶概翻，又戶得翻。〕</font></font><font size=4px>詔免脩官。

 　　初，桓玄在荊州，所為豪縱，仲堪親黨皆勸仲堪殺之，仲堪不聽。及在尋陽，資其聲地，</font><font size=4px color="#009090"><font size=4px>〔聲，謂威聲；地，謂門地。〕</font></font><font size=4px>推玄為盟主，玄愈自矜倨。楊佺期為人驕悍，</font><font size=4px color="#009090"><font size=4px>〔悍，侯旰翻，又下罕翻。〕</font></font><font size=4px>玄每以寒士裁之，佺期甚恨，密說仲堪以玄終為患，請於壇所襲之。</font><font size=4px color="#009090"><font size=4px>〔說，輸芮翻。〕</font></font><font size=4px>仲堪忌佺期兄弟勇健，恐既殺玄，不可復制，</font><font size=4px color="#009090"><font size=4px>〔復，扶又翻。〕</font></font><font size=4px>苦禁之。於是各還所鎮。玄亦知佺期之謀，陰有取佺期之志，</font><font size=4px color="#009090"><font size=4px>〔為後玄殺殷、楊張本。〕</font></font><font size=4px>乃屯於夏口，引始安太守濟陰卞範之為長史以為謀主。</font><font size=4px color="#009090"><font size=4px>〔吳孫暼甘露元年，分零陵南部都尉立始安郡，屬廣州；晉成帝度屬荊州；隋、唐為桂州之地。夏，戶雅翻。濟，子禮翻。〕</font></font><font size=4px>是時，詔書獨不赦庾楷，玄以楷為武昌太守。

 　　初，郗恢為朝廷拒西軍，</font><font size=4px color="#009090"><font size=4px>〔為，于偽翻。〕</font></font><font size=4px>玄未得江州，欲奪恢雍州，</font><font size=4px color="#009090"><font size=4px>〔雍，於用翻。〕</font></font><font size=4px>以恢為廣州。恢聞之，懼，詢於眾，眾皆曰：「楊佺期來者，誰不戮力；若桓玄來，恐難與為敵。」</font><font size=4px color="#009090"><font size=4px>〔桓氏世居西楚，故眾畏之。〕</font></font><font size=4px>既而聞佺期代己，乃與閭丘羨謀阻兵拒之。</font><font size=4px color="#009090"><font size=4px>〔閭丘羨時為南陽太守，雍之部屬也。〕</font></font><font size=4px>佺期聞之，聲言玄來入沔，</font><font size=4px color="#009090"><font size=4px>〔沔，彌兗翻。〕</font></font><font size=4px>以佺期為前驅。恢眾信之，望風皆潰，恢請降。</font><font size=4px color="#009090"><font size=4px>〔降，戶江翻。〕</font></font><font size=4px>佺期入府，斬閭丘羨，放恢還都，至楊口，殷仲堪陰使人殺之，及其四子，託言群蠻所殺。

 　　西秦乞伏益州與吐谷渾王視羆戰於度周川，</font><font size=4px color="#009090"><font size=4px>〔度周川，在臨洮塞外龍涸之西。吐，從暾入聲。谷，音浴。〕</font></font><font size=4px>視羆大敗，走保白蘭山，遣子宕豈為質於西秦以請和，</font><font size=4px color="#009090"><font size=4px>〔宕，徒浪翻。質，音致。〕</font></font><font size=4px>西秦王乾歸以宗女妻之。</font><font size=4px color="#009090"><font size=4px>〔妻，子細翻。〕</font></font><font size=4px>

 　　涼建武將軍李鸞以興城降於禿髮烏孤。</font><font size=4px color="#009090"><font size=4px>〔興城在允吾縣西南龍支堡之東。〕</font></font><font size=4px>

 　　十一月，以琅邪王德文為衛將軍、開府儀同三司，征虜將軍元顯為中領軍，領軍將軍王雅為尚書左僕射。

 　　辛亥，魏王珪命尚書吏部郎鄧淵立官制協音律，儀曹郎清河董謐制禮儀，三公郎王德定律令，</font><font size=4px color="#009090"><font size=4px>〔吏部、儀曹、三公郎，皆曹魏所置。〕</font></font><font size=4px>太史令鼂崇考天象，</font><font size=4px color="#009090"><font size=4px>〔鼂，直遙翻。〕</font></font><font size=4px>吏部尚書崔宏總而裁之，以為永式。淵，羌之孫也。</font><font size=4px color="#009090"><font size=4px>〔鄧羌，苻秦之名將。〕</font></font><font size=4px>

 　　楊軌、王乞基帥戶數十自歸於西平王烏孤。</font><font size=4px color="#009090"><font size=4px>〔帥，讀曰率；下同。〕</font></font><font size=4px>

 　　十二月，己丑，魏王珪即皇帝位，大赦，改元天興。命朝野皆束髮加帽。</font><font size=4px color="#009090"><font size=4px>〔朝，直遙翻；下同。說文曰：帽，小兒變夷蒙頭衣。晉書輿服志曰：帽，猶冠也，義取於蒙覆其首；其本纚也。古者冠無幘，冠下有纚，以繒為之。後世施幘於冠，因復裁纚為帽，自乘輿宴居下至庶人無爵者皆服之。江左時，野人已著帽，人士亦往往而然，但其頂圓耳，後乃高其屋云。纚，所爾翻。〕</font></font><font size=4px>追尊遠祖毛以下二十七人皆為皇帝；</font><font size=4px color="#009090"><font size=4px>〔魏諡毛為成皇帝。五世至推寅，南遷大澤，方千餘里，諡宣皇帝。七世至鄰始南出，居匈奴故地，諡獻皇帝。獻帝之子曰詰汾，諡聖武皇帝。〕</font></font><font size=4px>諡六世祖力微曰神元皇帝，廟號始祖；祖什翼犍曰昭成皇帝，廟號高祖；父寔曰獻明皇帝。</font><font size=4px color="#009090"><font size=4px>〔諡力微曰神元皇帝，子沙漠汗曰文皇帝，沙漠汗之子弗政曰思皇帝。弗政卒，力微之子祿官立，諡曰昭皇帝，分國為三部，猗戦、猗盧，沙漠汗之二子，與祿官分統三部。猗戦西略，服屬諸國，諡曰桓皇帝。猗盧自祿官之卒，合三部為一，又助晉國以益強，諡穆皇帝。猗盧死，祿官之子鬱律繼之，諡平文皇帝。鬱律弒，猗戦之子賀専立，諡惠皇帝。賀専卒，弟紇那立，諡煬皇帝。翳魏者，鬱律之子，國人逐紇那而立之，諡烈皇帝。〕</font></font><font size=4px>魏之舊俗，孟夏祀天及東廟，</font><font size=4px color="#009090"><font size=4px>〔宗廟在東，蓋亦左祖之義。〕</font></font><font size=4px>季夏帥眾卻霜於陰山，孟秋祀天於西郊。至是，始依倣古制，定郊廟朝饗禮樂，然惟孟夏祀天親行，</font><font size=4px color="#009090"><font size=4px>〔杜佑曰：魏道武天賜二年，祀天于西郊，為方壇，東為二陛，土陛無等，周垣四門，各依方色為名。置木主七於壇上，牲用白犢、黃駒、白羊各一。祭之日， 帝御大駕至郊所，立青門內，近南，西面；內朝臣皆位於壇北，外朝臣及大人、方客咸位於青門外，后率六宮自黑門入，列於青門內，近北，並西面。廩犧令掌牲， 陳於壇前。女巫執鼓，立於壇東，西面。帝七族子弟七子執酒在巫南，西面北上。女巫升壇搖鼓，帝拜，后肅拜，內外百官拜祀訖，乃殺牲七；執酒七人，西向，以酒洒天、神主，復拜。如此者三，禮畢而退。自是歲一祭。〕</font></font><font size=4px>其餘多有司攝事。又用崔宏議，自謂黃帝之後，</font><font size=4px color="#009090"><font size=4px>〔魏收曰：魏之先出自黃帝，黃帝子曰昌意。昌意之子受封北國，有大鮮卑山，因以為號。其後世為君長，統幽都之北，廣漠之野。黃帝以土德王，北俗謂土為「托」，謂后為「跋」，故以托跋為氏。〕</font></font><font size=4px>以土德王。徙六州二十二郡守宰、豪傑二千家于代都，東至代郡，</font><font size=4px color="#009090"><font size=4px>〔魏都平城，以平城為代都，依漢建國之名也。漢平城縣本屬鴈門郡，而代郡治桑乾，後漢徙高柳，晉徙平舒。魏收地形志之上谷郡，晉之代郡也，唐為蔚州之地。魏之代都，唐為雲州雲中縣之地。〕</font></font><font size=4px>西及善無，南極陰館，</font><font size=4px color="#009090"><font size=4px>〔善無縣，漢屬鴈郡，後漢屬定襄郡，元魏天平二年置善無郡。班志，陰館縣屬鴈門郡，本熡煩鄉，景帝後三年置。陰館縣有累頭山，治水所出。五代史志，代州鴈門縣有纍頭山。則漢之陰館縣已併入鴈門縣矣。〕</font></font><font size=4px>北盡參合，皆為畿內，其外四方、四維置八部師</font><span class="h"><font size=4px>【張：「師」作「帥」。】</font></font><font size=4px>以監之。</font><font size=4px color="#009090"><font size=4px>〔魏書作「八部帥」。八部帥勸課農耕，量校收入，以為殿最。監，工銜翻。〕</font></font><font size=4px>

 　　己亥，燕幽州刺史慕容豪、尚书左仆射张通、昌黎尹张顺坐谋反诛。

 　　初，琅邪人孫泰學妖術於錢唐杜子恭，</font><font size=4px color="#009090"><font size=4px>〔妖，於驕翻。〕</font></font><font size=4px>士民多奉之。王珣惡之，</font><font size=4px color="#009090"><font size=4px>〔惡，烏路翻。〕</font></font><font size=4px>流泰於廣州。王雅薦泰於考武帝，云知養性之方，召還，累官至新安太守。泰知晉祚將終，因王恭之亂，以討恭為名，收合兵眾，聚貨鉅億，</font><font size=4px color="#009090"><font size=4px>〔億億為鉅億。〕</font></font><font size=4px>三吳之人多從之；識者皆憂其為亂，以中領軍元顯與之善，無敢言者。會稽內史謝輶發其謀，</font><font size=4px color="#009090"><font size=4px>〔輶，夷周翻，又音酉。〕</font></font><font size=4px>己酉，會稽王道子使元顯誘而斬之，</font><font size=4px color="#009090"><font size=4px>〔會，工外翻。誘，音酉。〕</font></font><font size=4px>并其六子；兄子恩逃入海，愚民猶以泰蟬蛻不死，</font><font size=4px color="#009090"><font size=4px>〔蟬解殼曰蛻。神仙家有尸解之說，言尸解登仙，如蟬之蛻殼也。蛻，輸芮翻，又吐外翻。。〕</font></font><font size=4px>就海中資給恩。恩乃聚合亡命百餘人，以謀復讎。</font><font size=4px color="#009090"><font size=4px>〔為後孫恩反張本。〕</font></font><font size=4px>

 　　西平王禿髮烏孤更稱武威王。</font><font size=4px color="#009090"><font size=4px>〔更，工衡翻。〕</font></font><font size=4px>

 　　是歲，楊盛遣使附魏，魏以盛為仇池王。</font><font size=4px color="#009090"><font size=4px>〔使，疏吏翻。〕</font></font><font size=4px>
</font><!--/HTMLBUILERPART0--><font size=4px>