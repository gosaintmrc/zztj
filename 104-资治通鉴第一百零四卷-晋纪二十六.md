<font size=4px>　　晉紀二十六</font><font size=4px color="#009090"><font size=4px>〔起柔兆困敦（丙子），盡玄黓敦牂（壬午），凡七年。〕</font></font><font size=4px>

 　　烈宗孝武皇帝上之中

 　　太元元年（丙子、三七六）

 　　春，正月，壬寅朔，帝加元服；皇太后下詔歸政，</font><font size=4px color="#009090"><font size=4px>〔太后攝政，見上卷上年。〕</font></font><font size=4px>復稱崇德太后。甲辰，大赦，改元。丙午，帝始臨朝。</font><font size=4px color="#009090"><font size=4px>〔朝，直遙翻。〕</font></font><font size=4px>以會稽內史郗愔為鎮軍大將軍、都督浙江東五郡諸軍事；</font><font size=4px color="#009090"><font size=4px>〔浙江東五郡，會稽、東陽、臨海、永嘉、新安也。會，工外翻。郗，丑之翻。愔，挹淫翻。〕</font></font><font size=4px>徐州刺史桓沖為車騎將軍、都督豫、江二州之六郡諸軍事，</font><font size=4px color="#009090"><font size=4px>〔豫州之歷陽、淮南、廬江、安豐、襄城及江州之尋陽，共六郡。騎，奇寄翻。〕</font></font><font size=4px>自京口徙鎮姑孰。謝安欲以王蘊為方伯，故先解沖徐州。乙卯，加謝安中書監，錄尚書事。

 　　二月，辛丑，秦王堅下詔曰：「朕聞王者勞於求賢，逸於得士，</font><font size=4px color="#009090"><font size=4px>〔齊桓公用管仲之言。〕</font></font><font size=4px>斯言何其驗也。往得丞相，常謂帝王易為。</font><font size=4px color="#009090"><font size=4px>〔易，以豉翻。〕</font></font><font size=4px>自丞相違世，鬚髮中白，</font><font size=4px color="#009090"><font size=4px>〔丞相，謂王猛。中，半也。中，丁仲翻。〕</font></font><font size=4px>每一念之，不覺酸慟。今天下既無丞相，或政教淪替，</font><font size=4px color="#009090"><font size=4px>〔替，廢也。〕</font></font><font size=4px>可分遣侍臣周巡郡縣，問民疾苦。」

 　　三月，秦兵寇南鄉，拔之，山蠻三萬戶降秦。</font><font size=4px color="#009090"><font size=4px>〔自春秋之時，伊、洛以南，巴、巫、漢、沔以北，大山長谷，皆蠻居之。文公十六年，庸人率群蠻以叛楚。庸，則漢之上庸縣也。哀公四年，楚人襲梁及霍以圍蠻氏，執蠻子赤。梁，則漢河南之梁縣；霍，則梁縣南之霍陽山也。漢高帝用巴渝蠻以定三秦，則板楯蠻也。後漢祭遵攻新城蠻、柏華蠻，破霍陽聚，則春秋蠻氏之聚落也。其後又有巫蠻、南郡蠻、江夏蠻。襄陽以西，中廬、宜城之西山，皆蠻居之，所謂山蠻也。宋、齊以後，謂之雍州蠻。降，戶江翻。〕</font></font><font size=4px>

 　　夏，五月，甲寅，大赦。

 　　初，張天錫之殺張邕也，劉肅及安定梁景皆有功，</font><font size=4px color="#009090"><font size=4px>〔事見一百一卷穆帝升平五年。〕</font></font><font size=4px>二人由是有寵，賜姓張氏，以為己子，使預政事。天錫荒于酒色，不親庶務，黜世子大懷而立嬖妾</font><span class="h"><font size=4px>【章：十二行本「妾」下有「焦氏」二字；乙十一行本同；張校同。】</font></font><font size=4px>之子大豫，</font><font size=4px color="#009090"><font size=4px>〔嬖，卑義翻，又博計翻。〕</font></font><font size=4px>以焦氏為左夫人，人情憤怨；從弟從事中郎憲輿櫬切諫，不聽。</font><font size=4px color="#009090"><font size=4px>〔從，才用翻。櫬，初覲翻。〕</font></font><font size=4px>

 　　秦王堅下詔曰：「張天錫雖稱藩受位，然臣道未純，可遣使持節，武衛將軍苟萇、左將軍</font><span class="h"><font size=4px>【章：十二行本「軍」下有「武都」二字；乙十一行本同；退齋校同。】</font></font><font size=4px>毛盛、中書令梁熙、步兵校尉姚萇等將兵臨西河；</font><font size=4px color="#009090"><font size=4px>〔河水過敦煌、酒泉、張掖郡南，武威郡東北，為西河。使，疏吏翻。萇，仲良翻。將，即亮翻。〕</font></font><font size=4px>尚書郎閻負、梁殊奉詔徵天錫入朝，</font><font size=4px color="#009090"><font size=4px>〔朝，直遙翻。〕</font></font><font size=4px>若有違王命，即進師撲討。」</font><font size=4px color="#009090"><font size=4px>〔撲，普卜翻。〕</font></font><font size=4px>是時，秦步騎十三萬，軍司段鏗謂周虓曰：「以此眾戰，誰能敵之！」</font><font size=4px color="#009090"><font size=4px>〔用左傳齊桓公之言。鏗，丘耕翻。虓，虛交翻。〕</font></font><font size=4px>虓曰：「戎狄以來，未之有也。」</font><font size=4px color="#009090"><font size=4px>〔周虓拘執於秦，其尊本朝之心，雖造次不忘也。考異曰：虓傳曰：「呂光征西域，堅出餞之，戎士二十萬，旌旗數百里。問虓曰：『朕眾力何如﹖』虓曰：『戎夷以來，未之有也。』」按建元十八年，二月，虓謀反，徙朔方。十九年，正月，呂光發長安。故知在伐涼州時。今從十六國春秋。〕</font></font><font size=4px>堅又命秦州刺史苟池、河州刺史李辯、涼州刺史王統帥三州之眾為苟萇後繼。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　秋，七月，閻負、梁殊至姑臧。張天錫會官屬謀之，曰：「今入朝，必不返；如其不從，秦兵必至，將若之何﹖」禁中錄事席仂曰：</font><font size=4px color="#009090"><font size=4px>〔禁中錄事，張氏所置，使總錄禁中事也。仂，與力同，又音勒。〕</font></font><font size=4px>「以愛子為質，</font><font size=4px color="#009090"><font size=4px>〔質，音致。〕</font></font><font size=4px>賂以重寶，以退其師，然後徐為之計，此屈伸之術也。」眾皆怒，曰：「吾世事晉朝，</font><font size=4px color="#009090"><font size=4px>〔朝，直遙翻。〕</font></font><font size=4px>忠節著於海內。今一旦委身賊庭，辱及祖宗，醜莫大焉！且河西天險，百年無虞，若悉境內精兵，右招西域，北引匈奴以拒之，何遽知其不捷也！」天錫攘袂大言曰：「孤計決矣，言降者斬！」</font><font size=4px color="#009090"><font size=4px>〔降，戶江翻；下同。〕</font></font><font size=4px>使謂閻負、梁殊曰：「君欲生歸乎，死歸乎﹖」殊等辭氣不屈，天錫怒，縛之軍門，命軍士交射之，曰：「射而不中，</font><font size=4px color="#009090"><font size=4px>〔射，而亦翻。中，竹仲翻。〕</font></font><font size=4px>不與我同心者也。」其母嚴氏泣曰：「秦主以一州之地，橫制天下，東平鮮卑，南取巴、蜀，兵不留行；汝</font><span class="h"><font size=4px>【章：十二行本「汝」上有「所向無敵」四字；乙十一行本同；退齋校同；張校同，云無註本亦說。】</font></font><font size=4px>若降之，猶可延數年之命。今以蕞爾一隅，抗衡大國，</font><font size=4px color="#009090"><font size=4px>〔蕞，徂外翻。〕</font></font><font size=4px>又殺其使者，亡無日矣！」天錫使龍驤將軍馬建帥眾二萬拒秦。</font><font size=4px color="#009090"><font size=4px>〔驤，思將翻。帥，讀曰率。〕</font></font><font size=4px>

 　　秦人聞天錫殺閻負、梁殊，八月，梁熙、姚萇、王統、李辯濟自清石津，攻涼驍烈將軍梁濟於河會城，降之。</font><font size=4px color="#009090"><font size=4px>〔驍烈將軍，蓋張氏置。五代志：允吾縣有青巖山。水經註：湟河至允吾，與大河會。意者清石津在青巖山之下，河會城在二河之會歟﹖驍，堅堯翻。〕</font></font><font size=4px>甲申，苟萇濟自石城津，</font><font size=4px color="#009090"><font size=4px>〔闞駰曰：石城津在金城西北。〕</font></font><font size=4px>與梁熙會攻纏縮城，拔之。馬建懼，自楊非退屯清塞。</font><font size=4px color="#009090"><font size=4px>〔水經註：逆水出允吾縣之參街谷，東南流逕街亭城南，又東南逕陽非亭北，又東南逕廣武城西。據載記，楊非在支陽東北三百餘里。〕</font></font><font size=4px>天錫又遣征東將軍掌據帥眾三萬軍于洪池，</font><font size=4px color="#009090"><font size=4px>〔洪池，嶺名，在姑臧南。「掌據」，晉書作「常據」，當從之。〕</font></font><font size=4px>天錫自將餘眾五萬，軍于金昌城。</font><font size=4px color="#009090"><font size=4px>〔金昌城在赤岸西北。〕</font></font><font size=4px>安西將軍敦煌宋皓言於天錫曰：</font><font size=4px color="#009090"><font size=4px>〔敦，徒門翻。〕</font></font><font size=4px>「臣晝察人事，夜觀天文，秦兵不可敵也，不如降之。」天錫怒，貶皓為宣威護軍。廣武太守辛章曰：</font><font size=4px color="#009090"><font size=4px>〔張寔分金城之令居、枝陽，置廣武郡。宋白曰：蘭州廣武縣本漢枝陽縣地，張駿分晉興置廣武郡。〕</font></font><font size=4px>「馬建出於行陳，</font><font size=4px color="#009090"><font size=4px>〔行，戶剛翻。陳，讀曰陣。〕</font></font><font size=4px>必不為國家用。」苟萇使姚萇帥甲士三千為前驅。庚寅，馬建帥萬人迎降，餘兵皆散走。辛卯，苟萇及掌據戰于洪池，據兵敗，馬為亂兵所殺，其屬董儒授之以馬，據曰：「吾三督諸軍，再秉節鉞，八將禁旅，十總禁</font><span class="h"><font size=4px>【章：十二行本「禁」作「外」；乙十一行本同；孔本同。】</font></font><font size=4px>兵，寵任極矣。</font><font size=4px color="#009090"><font size=4px>〔天錫之攻李儼也，常據首破其兵；蓋河西推為良將，故其言如此。〕</font></font><font size=4px>今卒困於此，</font><font size=4px color="#009090"><font size=4px>〔卒，子恤翻。〕</font></font><font size=4px>此吾之死地也，尚安之乎！」乃就帳免冑，西向稽首，伏劍而死。</font><font size=4px color="#009090"><font size=4px>〔稽，音啟。〕</font></font><font size=4px>秦兵殺軍司席仂。癸巳，秦兵入清塞，天錫遣司兵趙充哲帥眾拒之。</font><font size=4px color="#009090"><font size=4px>〔河西張氏置官僚，擬於王者而微異其名。司兵，蓋晉五兵尚書之職也。〕</font></font><font size=4px>秦兵與充哲戰于赤岸，大破之，</font><font size=4px color="#009090"><font size=4px>〔水經註：河水自左南而東，逕赤岸北，亦謂之河夾岸。秦州記曰：枹罕有河夾岸。〕</font></font><font size=4px>俘斬三萬八千級，充哲死。天錫出城自戰，城內又叛。天錫與數千騎奔還姑臧。甲午，秦兵至姑臧，天錫素車白馬，面縛輿櫬，降于軍門。苟萇釋縛焚櫬，送于長安，</font><font size=4px color="#009090"><font size=4px>〔惠帝永寧元年，張軌為涼州刺史，遂有涼土，共九主，七十五年而亡。櫬，初覲翻。〕</font></font><font size=4px>涼州郡縣悉降於秦。

 　　九月，秦王堅以梁熙為涼州刺史，鎮姑臧。徙豪右七千餘戶于關中，餘皆按堵如故。封天錫為歸義侯，拜北部尚書。</font><font size=4px color="#009090"><font size=4px>〔秦置北部尚書，以掌北蕃。〕</font></font><font size=4px>初，秦兵之出也，先為天錫築第於長安，</font><font size=4px color="#009090"><font size=4px>〔為，于偽翻。〕</font></font><font size=4px>至則居之。以天錫晉興太守隴西彭和正為黃門侍郎，</font><font size=4px color="#009090"><font size=4px>〔張軌分西平界，置晉興郡。〕</font></font><font size=4px>治中從事武興蘇膺、</font><font size=4px color="#009090"><font size=4px>〔張軌以秦、雍移人於姑西北，置武興郡。〕</font></font><font size=4px>敦煌太守張烈為尚書郎，</font><font size=4px color="#009090"><font size=4px>〔敦，徒門翻。〕</font></font><font size=4px>西平太守金城趙凝為金城太守，高昌楊幹為高昌太守；</font><font size=4px color="#009090"><font size=4px>〔高昌，漢車師之高昌壁也，張氏始置郡，後為高昌國，唐以其地置西州。〕</font></font><font size=4px>餘皆隨才擢敘。

 　　梁熙清儉愛民，河右安之；</font><font size=4px color="#009090"><font size=4px>〔為梁熙為呂光所殺張本。〕</font></font><font size=4px>以天錫武威太守敦煌索泮為別駕，</font><font size=4px color="#009090"><font size=4px>〔索，昔各翻。〕</font></font><font size=4px>宋皓為主簿。西平郭護起兵攻秦，熙以皓為折衝將軍，討平之。

 　　桓沖聞秦攻涼州，遣兗州刺史朱序、江州刺史桓石秀與荊州督護桓羆遊軍沔、漢，為涼州聲援；</font><font size=4px color="#009090"><font size=4px>〔沔，彌兗翻。〕</font></font><font size=4px>又遣豫州刺史桓伊帥眾向壽陽，</font><font size=4px color="#009090"><font size=4px>〔帥，讀曰率；下同。〕</font></font><font size=4px>淮南太守劉波汎舟淮、泗，欲橈秦以救涼。</font><font size=4px color="#009090"><font size=4px>〔橈，奴教翻。〕</font></font><font size=4px>聞涼州敗沒，皆罷兵。

 　　初，哀帝減田租，畝收二升。</font><font size=4px color="#009090"><font size=4px>〔見一百一卷隆和元年。〕</font></font><font size=4px>乙巳，除度田收租之制，</font><font size=4px color="#009090"><font size=4px>〔度，徒洛翻。〕</font></font><font size=4px>王公以下，口稅米三斛，蠲在役之身。

 　　冬，十月，移淮北民於淮南。</font><font size=4px color="#009090"><font size=4px>〔畏秦也。〕</font></font><font size=4px>

 　　劉衛辰為代所逼，求救於秦，秦王堅以幽州刺史行唐公洛為北討大都督，帥幽、冀兵十萬擊代；</font><font size=4px color="#009090"><font size=4px>〔帥，讀曰率。〕</font></font><font size=4px>使并州刺史俱難、鎮軍將軍鄧羌、尚書趙遷、李柔、前將軍朱肜、前禁將軍張蚝、</font><font size=4px color="#009090"><font size=4px>〔蚝，七吏翻。〕</font></font><font size=4px>右禁將軍郭慶帥步騎二十萬，東出和龍，西出上郡，皆與洛會，以衛辰為鄉導。洛，菁之弟也。</font><font size=4px color="#009090"><font size=4px>〔秦主健之入關，菁有功焉。健之垂沒也，菁以逆誅。鄉，讀曰嚮。〕</font></font><font size=4px>

 　　苟萇之伐 涼州也，遣揚武將軍馬暉、建武將軍杜周帥八千騎西出恩宿，邀張天錫走路，期會姑臧。暉等行澤中，值水失期，於法應斬，有司奏徵下獄。</font><font size=4px color="#009090"><font size=4px>〔下，遐稼翻。〕</font></font><font size=4px>秦王 堅曰：「水春冬耗竭，秋夏盛漲，此乃苟萇量事失宜，</font><font size=4px color="#009090"><font size=4px>〔量，音良。〕</font></font><font size=4px>非暉等罪。今天下方有事，宜宥過責功。」命暉等回赴北軍，擊索虜以自贖。」</font><font size=4px color="#009090"><font size=4px>〔代本鮮卑索頭種，故謂之索虜。索，昔各翻。〕</font></font><font size=4px>眾咸以為萬里召將，非所以應速，</font><font size=4px color="#009090"><font size=4px>〔將，即亮翻；下同。〕</font></font><font size=4px>堅曰：「暉等喜於免死，不可以常事疑也。」暉等果倍道疾驅，遂及東軍。</font><font size=4px color="#009090"><font size=4px>〔暉等自西方回，故謂伐代之軍為東軍。〕</font></font><font size=4px>

 　　十一月，己巳朔，日有食之。

 　　代王什翼犍使白部、獨孤部南禦秦兵，皆不勝，</font><font size=4px color="#009090"><font size=4px>〔鮮卑有白部。後漢時鮮卑居白山者，最為強盛，後因曰白部。令狐德棻曰：魏氏之初，三十六部，其先伏留屯者，與魏俱起，為部落大人，遂為獨孤部。犍，居言翻。〕</font></font><font size=4px>又使南部大人劉庫仁將十萬騎禦之。庫仁者，衛辰之族，什翼犍之甥也，與秦兵戰於石子嶺；</font><font size=4px color="#009090"><font size=4px>〔石子嶺當雲中盛樂西南。新唐書曰：自夏州北渡烏水，一百二十里至可朱渾水源，又百餘里至石子嶺。〕</font></font><font size=4px>庫仁大敗；什翼犍病，不能自將，乃帥諸部奔陰山之北。高車雜種盡叛，</font><font size=4px color="#009090"><font size=4px>〔李延壽曰：高車，蓋赤狄之餘種也，北方以為高車丁零。其先，匈奴甥也。其遷徙隨水草，衣皮食肉，牛羊畜產並與柔然同；唯車輪高大，輻數至多，因以為號。種，章勇翻。〕</font></font><font size=4px>四面寇鈔，</font><font size=4px color="#009090"><font size=4px>〔鈔，楚交翻。〕</font></font><font size=4px>不得芻牧，什翼犍復渡漠南。</font><font size=4px color="#009090"><font size=4px>〔復，扶又翻。〕</font></font><font size=4px>聞秦兵稍退，十二月，什翼犍還雲中。

 　　初，什翼犍分國之半以授弟孤，</font><font size=4px color="#009090"><font size=4px>〔事見九十六卷成帝咸康四年。〕</font></font><font size=4px>孤卒，子斤失職怨望。</font><font size=4px color="#009090"><font size=4px>〔不復得國之半，故自以為失職而怨。卒，子恤翻。〕</font></font><font size=4px>世子寔及弟翰早卒，</font><font size=4px color="#009090"><font size=4px>〔寔卒見上卷簡文帝咸安元年。〕</font></font><font size=4px>寔子珪尚幼，慕容妃之子閼婆、壽鳩、紇根、地干、力真、窟咄皆長，</font><font size=4px color="#009090"><font size=4px>〔閼，於葛翻。紇，下沒翻。窟，苦骨翻。咄，當沒翻。長，知兩翻；下同。慕容妃，燕女也。什翼犍娶燕女為妃，見九十七卷康帝建元二年。〕</font></font><font size=4px>繼嗣未定。時秦兵尚在君子津，</font><font size=4px color="#009090"><font size=4px>〔水經：河水南入雲中楨陵縣西北，又南過赤城東，又南過定襄桐過縣西。河水於二縣之間，濟有君子之名。酈道元註曰：昔漢桓帝西幸榆中，東行代地，洛陽大賈曁金貨隨帝後行，夜，迷失道，往投津長，曰子封，送之渡河。賈人卒死，津長埋之。其子尋求父喪，發冢舉尸，資貨一無所損。其子悉以金與之，津長不受。事聞於帝，曰：「君子也，」即名其津為君子濟。在雲中城西南二百餘里。〕</font></font><font size=4px>諸子每夜執兵警衛。斤因說什翼犍之庶長于寔曰：</font><font size=4px color="#009090"><font size=4px>〔說，輸芮翻。〕</font></font><font size=4px>「王將立慕容妃之子，欲先殺汝，故頃來諸子每夜戎服，以兵遶廬帳，</font><font size=4px color="#009090"><font size=4px>〔北狄之長，居大氈帳，環設兵衛。氈帳，漢人謂之穹廬，因曰廬帳。〕</font></font><font size=4px>伺便將發耳。」</font><font size=4px color="#009090"><font size=4px>〔伺，相吏翻。〕</font></font><font size=4px>寔君信之，遂殺諸弟，并弒什翼犍。是夜，諸子婦及部人奔告秦軍，秦李柔、張蚝勒兵趨雲中，</font><font size=4px color="#009090"><font size=4px>〔趨，七喻翻。〕</font></font><font size=4px>部眾逃潰，國中大亂。珪母賈氏以珪走依賀訥。訥，野干之子也。</font><font size=4px color="#009090"><font size=4px>〔賀野干見上卷簡文帝咸安元年。〕</font></font><font size=4px>

 　　秦王堅召代長史燕鳳，問其所以亂故，鳳具以狀對。堅曰：「天下之惡一也。」</font><font size=4px color="#009090"><font size=4px>〔左傳載石祁子之言。〕</font></font><font size=4px>乃執寔君及斤，至長安，車裂之。堅欲遷珪於長安，鳳固請曰：「代王初亡，群下叛散，遺孫沖幼，莫相統攝。其別部大人劉庫仁，勇而有智，鐵弗衛辰，狡猾多變，</font><font size=4px color="#009090"><font size=4px>〔劉衛辰本匈奴鐵弗種。李延壽曰：鐵弗，南單于苗裔。衛辰者，左賢王去卑之玄孫。北人謂</font><font size=4px color="#009090"><font size=4px>〔胡〕</font></font><font size=4px>父、為（衍）鮮卑母為鐵弗，因以為姓。〕</font></font><font size=4px>皆不可獨任。宜分諸部為二，令此兩人統之；兩人素有深讎，其勢莫敢先發。俟其孫稍長，引而立之，是陛下有存亡繼絕之德於代，使其子子孫孫永為不侵不叛之臣，</font><font size=4px color="#009090"><font size=4px>〔用左傳戎子駒支之言。〕</font></font><font size=4px>此安邊之良策也。」堅從之。分代民為二部，自河以東屬庫仁，自河以西屬衛辰，各拜官爵，使統其眾。賀氏以珪歸獨孤部，與南部大人長孫嵩、</font><font size=4px color="#009090"><font size=4px>〔拓跋鬱律生二子：長曰沙莫雄，次曰什翼犍。沙莫雄為南部大人，後改名仁，號為拔拔氏，生嵩。道武以嵩宗室之長，改為長孫氏。此言長孫所出，與前註略不同。〕</font></font><font size=4px>元佗等皆依庫仁。行唐公洛以什翼犍子窟咄年長，</font><font size=4px color="#009090"><font size=4px>〔長，知兩翻。〕</font></font><font size=4px>遷之長安。堅使窟咄入太學讀書。

 　　下詔曰：「張天錫承祖父之資，藉百年之業，擅命河右，叛換偏隅。</font><font size=4px color="#009090"><font size=4px>〔鄭康成曰：叛換，猶跋扈也。韓詩曰：叛換，武強也。〕</font></font><font size=4px>索頭世跨朔北，中分區域，東賓穢貊，</font><font size=4px color="#009090"><font size=4px>〔「穢」，當作「濊」。〕</font></font><font size=4px>西引烏孫，控弦百萬，虎視雲中。爰命兩師，</font><font size=4px color="#009090"><font size=4px>〔兩師，謂苟萇伐河西之師，行唐公洛伐代之師也。〕</font></font><font size=4px>分討黠虜，</font><font size=4px color="#009090"><font size=4px>〔黠，下八翻。〕</font></font><font size=4px>役不淹歲，窮殄二兇，俘降百萬，</font><font size=4px color="#009090"><font size=4px>〔降，戶江翻。〕</font></font><font size=4px>闢土九千，五帝之所未賓，周、漢之所未至，莫不重譯來王，</font><font size=4px color="#009090"><font size=4px>〔重，直龍翻。〕</font></font><font size=4px>懷風率職。有司可速班功受爵，</font><font size=4px color="#009090"><font size=4px>〔杜預曰：班，次也。「受」，當作「授」。〕</font></font><font size=4px>戎士悉復之五錢，</font><font size=4px color="#009090"><font size=4px>〔復，方目翻。〕</font></font><font size=4px>賜爵三級。」於是加行唐公洛征西將軍，以鄧羌為并州刺史。

 　　陽平國常侍慕容紹私謂其兄楷曰：「秦恃其強大，務勝不休，北戍雲中，南守蜀、漢，轉運萬里，道殣相望，</font><font size=4px color="#009090"><font size=4px>〔左傳之言。詩云：行有死人，尚或殣之。毛氏曰：墐，路冢也。殣，音覲。說文曰：道中死人，人所覆也。又，餓殍為殣。〕</font></font><font size=4px>兵疲於外，民困於內，危亡近矣。冠軍叔仁智度英拔，必能恢復燕祚，</font><font size=4px color="#009090"><font size=4px>〔秦以慕容垂為冠軍將軍，楷、紹之叔父也。「叔仁」，當作「叔父」。冠，古玩翻。〕</font></font><font size=4px>吾屬但當愛身以待時耳！」</font><font size=4px color="#009090"><font size=4px>〔史言鮮卑窺秦，有乘釁報復之志。〕</font></font><font size=4px>

 　　初，秦人既克涼州，議討西障氐、羌，</font><font size=4px color="#009090"><font size=4px>〔西障，西邊也。〕</font></font><font size=4px>秦王堅曰：「彼種落雜居，</font><font size=4px color="#009090"><font size=4px>〔種，章勇翻。〕</font></font><font size=4px>不相統壹，不能為中國大患，宜先撫諭，徵其租稅，若不從命，然後討之。」乃使殿中將軍張旬前行宣慰，庭中將軍魏曷飛帥騎二萬七千隨之。</font><font size=4px color="#009090"><font size=4px>〔庭中將軍，秦所置，蓋立仗殿庭中者也。帥，讀曰率。騎，奇寄翻。〕</font></font><font size=4px>曷飛忿其恃險不服，縱兵擊之，大掠而歸。堅怒其違命，鞭之二百，斬前鋒督護儲安以謝氐、羌。氐、羌大悅，降附貢獻者八萬三千餘落。</font><font size=4px color="#009090"><font size=4px>〔降，戶江翻。〕</font></font><font size=4px>雍州士族先因亂流寓河西者，皆聽還本。</font><font size=4px color="#009090"><font size=4px>〔雍，於用翻。〕</font></font><font size=4px>

 　　劉庫仁招撫離散，恩信甚著，奉事拓跋珪恩勤周備，不以廢興易意，常謂諸子曰：「此兒有高天下之志，必能恢隆祖業，汝曹當謹遇之。」</font><font size=4px color="#009090"><font size=4px>〔天下之英雄，雖在童牦中，固不與群兒同也。〕</font></font><font size=4px>秦王堅賞其功，加廣武將軍，給幢麾鼓蓋。</font><font size=4px color="#009090"><font size=4px>〔幢，直江翻。〕</font></font><font size=4px>

 　　劉衛辰恥在庫仁之下，怒殺秦五原太守而叛。</font><font size=4px color="#009090"><font size=4px>〔五原，漢郡也；魏、晉省，棄其地於荒外；秦復置郡；隋、唐為豐、鹽二州。〕</font></font><font size=4px>庫仁擊衛辰，破之，追至陰山西北千餘里，獲其妻子。又西擊庫狄部，徙其部落，置之桑乾川。</font><font size=4px color="#009090"><font size=4px>〔桑乾縣，漢屬代郡，晉省。孟康曰：乾，音干。拓跋魏後置桑乾郡郡；唐屬朔州善陽縣界魏收志，拓跋力微時，次南諸部有庫狄部，後改為狄氏。〕</font></font><font size=4px>久之，堅以衛辰為西單于，督攝河西雜類，屯代來城。</font><font size=4px color="#009090"><font size=4px>〔代來城，在北河西，蓋秦築以居衛辰。言自代來者居此城也。單，音蟬。〕</font></font><font size=4px>

 　　是歲，乞伏司繁卒，子國仁立。</font><font size=4px color="#009090"><font size=4px>〔為乞伏國仁乘秦亂據隴西張本。〕</font></font><font size=4px>

 　　二年（丁丑、三七七）

 　　春，高句麗、新羅、西南夷皆遣使入貢于秦。</font><font size=4px color="#009090"><font size=4px>〔新羅，弁韓苗裔也，居漢樂浪地。杜佑曰：新羅本辰韓種，魏時為斬</font><font size=4px color="#009090"><font size=4px>〔新〕</font></font><font size=4px>盧國，晉、宋曰新羅。其國在百濟東南五百餘里，兼有沃沮、不耐、韓、濊地。句，如字，又音駒。麗，力知翻。使，疏吏翻。〕</font></font><font size=4px>

 　　趙故將作功曹熊邈屢為秦王堅言石氏宮室器玩之盛，堅以邈為將作長史，領將作丞，</font><span class="h"><font size=4px>【章：十二行本「將作丞」作「尚方丞」；乙十一行本同；孔本同；張校同；退齋校同。】</font></font><font size=4px>晉將作大匠有丞，無長史；長史蓋秦所置。屢為，于偽翻。〕大脩舟艦、兵器，飾以金銀，頗極精巧。</font><font size=4px color="#009090"><font size=4px>〔艦，戶黯翻。〕</font></font><font size=4px>慕容農私言於慕容垂曰：「自王猛之死，秦之法制，日以頹靡，今又重之以奢侈，</font><font size=4px color="#009090"><font size=4px>〔重，直用翻。〕</font></font><font size=4px>殃將至矣，圖讖之言，行當有驗。大王宜結納英傑以承天意，時不可失！」垂笑曰：「天下事非爾所及！」</font><font size=4px color="#009090"><font size=4px>〔慕容農所見，猶紹、楷也。〕</font></font><font size=4px>

 　　桓豁表兗州刺史朱序為梁州刺史，鎮襄陽。

 　　秋，七月，丁未，以尚書僕射謝安為司徒，安讓不拜；復加侍中、都督揚、豫、徐、兗、青五州諸軍事。</font><font size=4px color="#009090"><font size=4px>〔復，扶又翻。〕</font></font><font size=4px>

 　　丙辰，征西大將軍、荊州刺史桓豁卒。冬，十月，辛丑，以桓沖都督江、荊、梁、益、寧、交、廣七州諸軍事，領荊州刺史；以沖子嗣為江州刺史。又以五兵尚書王蘊都督江南諸軍事，領</font><span class="h"><font size=4px>【章：十二行本「領」上有「假節」二字；乙十一行本同；孔本同；張校同。】</font></font><font size=4px>徐州刺史；</font><font size=4px color="#009090"><font size=4px>〔江南諸軍，謂晉陵諸軍也。〕</font></font><font size=4px>征西司馬領南郡相謝玄為兗州刺史，領廣陵相，監江北諸軍事。</font><font size=4px color="#009090"><font size=4px>〔桓豁為征西將軍，以玄為司馬。監，工銜翻。〕</font></font><font size=4px>

 　　桓沖以秦人強盛，欲移阻江南，</font><font size=4px color="#009090"><font size=4px>〔此江南即上明也。〕</font></font><font size=4px>奏自江陵徙鎮上明，</font><font size=4px color="#009090"><font size=4px>〔晉志：上明在漢武陵郡孱陵縣界。水經註：上明城在枝江縣，其地夷敞，北據大江，江汜枝分，東入大江，縣治洲上，故以枝江為稱。杜佑曰：上明即今江陵松滋縣西廢大明城，桓沖所築也。沖疏曰：「南平孱陵縣界，地名上明，田土膏良，可以資業軍人。在吳時樂鄉城以上四十餘里，北枕大江，西接三峽。」宋白曰：上明城，桓沖所築，在今松滋縣西。〕</font></font><font size=4px>使冠軍將軍劉波守江陵，</font><font size=4px color="#009090"><font size=4px>〔冠，古玩翻。〕</font></font><font size=4px>諮議參軍楊亮守江夏。

 　　王蘊固讓徐州，謝安曰：「卿居后父之重，不應妄自菲薄，以虧時遇。」</font><font size=4px color="#009090"><font size=4px>〔時遇，謂一時之恩遇也。〕</font></font><font size=4px>蘊乃受命。

 　　初，中書郎郗超自以其父愔位遇應在謝安之右，而安入掌機權，愔優遊散地，</font><font size=4px color="#009090"><font size=4px>〔郗愔自徐、兗二州刺史移鎮會稽。郗，丑之翻。愔，挹淫翻。散，悉亶翻。〕</font></font><font size=4px>常憤邑形於辭色，由是與謝氏有隙。是時朝廷方以秦寇為憂，詔求文武良將可以鎮禦北方者，</font><font size=4px color="#009090"><font size=4px>〔將，即亮翻。〕</font></font><font size=4px>謝安以兄子玄應詔。超聞之，歎曰：「安之明，乃能違眾舉親；玄之才，足以不負所舉。」眾咸以為不然。超曰：「吾嘗與玄共在桓公府，</font><font size=4px color="#009090"><font size=4px>〔桓公，謂桓溫。超、玄同府，事見一百一卷哀帝輿寧元年。〕</font></font><font size=4px>見其使才，雖履屐間未嘗不得其任，是以知之。」</font><font size=4px color="#009090"><font size=4px>〔履，以皮為之；屐，以木為之。屐，竭戟翻。〕</font></font><font size=4px>

 　　玄募驍勇之士，</font><font size=4px color="#009090"><font size=4px>〔驍，堅堯翻。〕</font></font><font size=4px>得彭城劉牢之等數人。以牢之為參軍，常領精銳為前鋒，戰無不捷。時號「北府兵」，</font><font size=4px color="#009090"><font size=4px>〔晉人謂京口為北府。謝玄破俱難等，始兼領徐州。號北府兵者，史終言之。〕</font></font><font size=4px>敵人畏之。

 　　壬寅，護軍將軍、散騎常侍王彪之卒。</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>初，謝安欲增脩宮室，彪之曰：「中興之初，即東府為宮，</font><font size=4px color="#009090"><font size=4px>〔東府，在建康臺城之東。〕</font></font><font size=4px>殊為儉陋。蘇峻之亂，成帝止蘭臺都坐，</font><font size=4px color="#009090"><font size=4px>〔蘭臺，御史臺也。都坐，御史臺官會坐之地。坐，徂臥翻。〕</font></font><font size=4px>殆不蔽寒暑，是以更營新宮。</font><font size=4px color="#009090"><font size=4px>〔見九十四卷成帝咸和五年。〕</font></font><font size=4px>比之漢、魏則為儉，比之初過江則為侈矣。今寇敵方強，豈可大興功役，勞擾百姓邪！」安曰：「宮室弊陋，後人謂人無能。」彪之曰：「凡任天下之重者，當保國寧家，緝熙政事，</font><font size=4px color="#009090"><font size=4px>〔緝，續也；熙，廣也。鄭玄曰：緝熙，光明也。〕</font></font><font size=4px>乃以脩室屋為能邪！」安不能奪其議，故終彪之之世，無所營造。

 　　十二月，臨海太守郗超卒。</font><font size=4px color="#009090"><font size=4px>〔臨海，本會稽東部都尉治。沈約曰：前漢都尉治鄞；後漢分會稽為吳郡，疑是都尉徙治章安；孫亮太平二年，立臨海郡。〕</font></font><font size=4px>初，超黨於桓氏，以父愔忠於王室，不令知之。及病甚，出一箱書授門生曰：「公年尊，我死之後，若以哀惋害寢食者，可呈此箱；不爾，即焚之。」既而愔果哀惋成疾，</font><font size=4px color="#009090"><font size=4px>〔惋，烏貫翻。〕</font></font><font size=4px>門生呈箱，皆與桓溫往反密計。愔大怒曰：「小子死已晚矣！」遂不復哭。</font><font size=4px color="#009090"><font size=4px>〔復，扶又翻。〕</font></font><font size=4px>

 　　三年（戊申、三七八）

 　　春，二月，乙巳，作新宮，帝移居會稽王邸。</font><font size=4px color="#009090"><font size=4px>〔會，工外翻。〕</font></font><font size=4px>

 　　秦王堅遣征南大將軍、都督征討諸軍事、守尚書令、長樂公丕、武衛將軍苟萇、尚書慕容暐帥步騎七萬寇襄陽，以荊州刺史楊安帥樊、鄧之眾為前 鋒，征虜將軍始平石越帥精騎一萬出魯陽關，</font><font size=4px color="#009090"><font size=4px>〔南陽郡魯陽縣，有魯陽關。樂，音洛。萇，仲良翻。帥，讀曰率；下同。騎，奇寄翻；下同。〕</font></font><font size=4px>京兆尹慕容垂、揚武 將軍姚萇帥眾五萬出南鄉，領軍將軍苟池、右將軍毛當、強弩將軍王顯帥眾四萬出武當，會攻襄陽。夏，四月，秦兵至沔北，</font><font size=4px color="#009090"><font size=4px>〔沔，彌兗翻。〕</font></font><font size=4px>梁州刺史朱序以秦無舟懢，不以為虞。</font><font size=4px color="#009090"><font size=4px>〔虞，防也，備也。〕</font></font><font size=4px>既而石越帥騎五千浮渡漢水，序惶駭，固守中城；越克其外郭，獲船百餘艘以濟餘軍。</font><font size=4px color="#009090"><font size=4px>〔艘，蘇遭翻。〕</font></font><font size=4px>長樂公丕督諸將攻中城。

 　　序母韓氏聞秦兵將至，自登城履行，</font><font size=4px color="#009090"><font size=4px>〔行，下孟翻。〕</font></font><font size=4px>至西北隅，以為不固，帥百餘婢及城中女丁築邪城於其內。</font><font size=4px color="#009090"><font size=4px>〔邪，即斜翻。〕</font></font><font size=4px>及秦兵至，西北隅果潰，眾移守新城，襄陽人謂之夫人城。

 　　桓沖在上明擁眾七萬，憚秦兵之強，不敢進。

 　　丕欲急攻襄陽，苟萇曰：「吾眾十倍於敵，糗糧山積，</font><font size=4px color="#009090"><font size=4px>〔糗，去九翻。〕</font></font><font size=4px>但稍遷漢、沔之民於許、洛，塞其運道，</font><font size=4px color="#009090"><font size=4px>〔塞，悉則翻。〕</font></font><font size=4px>絕其援兵，譬如網中之禽，何患不獲，而多殺將士，急求成功哉！」丕從之。慕容垂拔南陽，執太守鄭裔，與丕會襄陽。

 　　秋，七月，新宮成；辛巳，帝入居之。

 　　秦兗州刺史彭超請攻沛郡太守戴梅於彭城，</font><font size=4px color="#009090"><font size=4px>〔梅領沛郡太守，戍彭城。楊正衡曰：梅，古遁字。〕</font></font><font size=4px>且曰：「願更遣重將攻淮南諸城，為征南镧劫之勢，</font><font size=4px color="#009090"><font size=4px>〔征南，謂苻丕也，時督諸軍攻襄陽。镧劫者，以镧勢喻兵勢也。圍镧者，攻其右而敵手應之，則擊其左取之，謂之劫。〕</font></font><font size=4px>東西並進，丹陽不足平也！」</font><font size=4px color="#009090"><font size=4px>〔晉都建康，漢丹陽秣陵縣地。〕</font></font><font size=4px>秦王堅從之，使都督東討諸軍事；後將軍俱難、右禁將軍毛盛、洛州刺史邵保帥步騎七萬寇淮陽、盱眙。</font><font size=4px color="#009090"><font size=4px>〔俱，姓也。秦初以洛州刺史治陝城；晉志曰：滅燕之後，移洛州治豐陽。參考前鄧羌以洛州刺史鎮洛陽，則是時洛州刺史猶治洛陽。是後北海公重以豫州刺史及平原公暉以豫州牧鎮洛陽，洛州刺史始移治豐陽。「淮陽」，晉書載記作「淮陰」，當從之。淮陰、盱眙，前漢並屬臨淮郡；後漢、晉以淮陰屬廣陵。〕</font></font><font size=4px>超，越之弟，保，羌之從弟也。</font><font size=4px color="#009090"><font size=4px>〔邵羌見一百一卷海西公太和二年。從，才用翻。〕</font></font><font size=4px>八月，彭超攻彭城。詔右將軍毛虎生帥眾五萬鎮姑孰以禦秦兵。

 　　九月，秦王堅與群臣飲酒，以祕書監朱肜為正，</font><font size=4px color="#009090"><font size=4px>〔正，酒正也。肜，余中翻。〕</font></font><font size=4px>人</font><span class="h"><font size=4px>【章：十二行本「人」上有「命人」二字；乙十一行本同；孔本同。】</font></font><font size=4px>以極醉為限。祕書侍郎趙整作酒德之歌曰：「地列酒泉，天垂酒池，</font><font size=4px color="#009090"><font size=4px>〔九州春秋曰：曹公禁酒，孔融以書嘲之曰：天有酒旗之星，地列酒泉之郡。天文志曰：軒轅右角南二星曰酒旗，酒官之旗也。此曰天垂酒池，既曰垂矣，「池」當作「旗」。〕</font></font><font size=4px>杜康妙識，儀狄先知。</font><font size=4px color="#009090"><font size=4px>〔魏武樂府短歌行云：何以解憂﹖唯有杜康。註云：杜康，古之造酒者。戰國策曰：昔帝女儀狄作酒以進於禹，禹飲而甘之，遂疏儀狄，曰：後世必有以酒亡國者。〕</font></font><font size=4px>紂喪殷邦，桀傾夏國，由此言之，前危後則。」</font><font size=4px color="#009090"><font size=4px>〔紂為酒池肉林長夜之飲以亡殷。史曰，夏桀淫驕，乃放鳴條，蓋亦以酒也。前危後則，謂前人之危，後人之法則也。喪，息浪翻。夏，戶雅翻。〕</font></font><font size=4px>堅大悅，命整書之以為酒戒，自是宴群臣，禮飲而已。禮，臣侍君宴，不過三爵。〕

 　　秦涼州刺史梁熙遣使入西域，揚秦威德。冬，十月，大宛獻汗血馬。</font><font size=4px color="#009090"><font size=4px>〔使，疏吏翻。宛，於元翻。〕</font></font><font size=4px>秦王堅曰：「吾嘗慕漢文帝之為人，用千里馬何為！」</font><font size=4px color="#009090"><font size=4px>〔文帝卻千里馬見十三卷元年。〕</font></font><font size=4px>命群臣作止馬之詩而反之。</font><font size=4px color="#009090"><font size=4px>〔反則反之，何以作詩為哉！此亦好名之過也。〕</font></font><font size=4px>

 　　巴西人趙寶起兵涼</font><span class="h"><font size=4px>【章：十二行本「涼」作「梁」；乙十一行本同；孔本同。】</font></font><font size=4px>州，自稱晉西蠻校尉、巴郡太守。</font><font size=4px color="#009090"><font size=4px>〔史言蜀人思晉。〕</font></font><font size=4px>

 　　秦豫州刺史北海公重鎮洛陽，謀反；秦王堅曰：「長史呂光忠正，必不與之同。」即命光收重，檻車送長安，赦之，以公就第。重，洛之兄也。

 　　十二月，秦御史中丞李柔劾奏：「長樂公丕等擁眾十萬，攻圍小城，日費萬金，久而無效，請徵下廷尉。」</font><font size=4px color="#009090"><font size=4px>〔劾，戶概翻，又戶得翻。下，遐稼翻。〕</font></font><font size=4px>秦王堅曰：「丕等廣費無成，實宜貶戮；但師已淹時，</font><font size=4px color="#009090"><font size=4px>〔淹，滯也，久留也。〕</font></font><font size=4px>不可虛返，其特原之，令成功贖罪。」使黃門侍郎韋華持節切讓丕等，賜丕劍曰：「來春不捷，汝可自裁，勿復持面見吾也！」

 　　周虓在秦，密與桓沖書，言秦陰計；又逃奔漢中，秦人獲而赦之。</font><font size=4px color="#009090"><font size=4px>〔虓，虛交翻。〕</font></font><font size=4px>

 　　四年（己卯、三七九〕）

 　　春，正月，辛酉，大赦。

 　　秦長樂公丕等得詔惶恐，乃命諸軍并力攻襄陽。秦王堅欲自將攻襄陽，</font><font size=4px color="#009090"><font size=4px>〔將，即亮翻。〕</font></font><font size=4px>詔陽平公融以關東六州之兵會壽春，梁熙以河西之兵為後繼。陽平公融諫曰：「陛下欲取江南，固當博謀熟慮，不可倉猝。若止取襄陽，又豈足親勞大駕乎！未有動天下之眾而為一城者，</font><font size=4px color="#009090"><font size=4px>〔為，于偽翻。〕</font></font><font size=4px>所謂『以隨侯之珠彈千仞之雀』也！」</font><font size=4px color="#009090"><font size=4px>〔呂氏春秋曰：以隨侯之珠彈千仞之雀，世必笑之；所用重，所要輕也。搜神記曰：隨侯行，見大蛇傷，救而治之。其後蛇含珠以報之，徑盈寸，純白，而夜光可燭堂，故歷世稱隨珠焉。〕</font></font><font size=4px>梁熙諫曰：「晉主之暴，未如孫暼，江山險固，易守難攻。</font><font size=4px color="#009090"><font size=4px>〔易，以豉翻。〕</font></font><font size=4px>陛下必欲廓清江表，亦不過分命將帥，</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>引關東之兵，南臨淮、泗，下梁、益之卒，東出巴、峽，又何必親屈鸞輅，遠幸沮澤乎！</font><font size=4px color="#009090"><font size=4px>〔沮，將豫翻；下濕之地曰沮。〕</font></font><font size=4px>昔漢光武誅公孫述，晉武帝擒孫暼，未聞二帝自統六師，親執枹鼓，蒙矢石也。」</font><font size=4px color="#009090"><font size=4px>〔光武用岑彭、吳漢以滅公孫述，晉武帝用王濬、王渾以平孫暼。苻融、梁熙未嘗離所鎮，皆上疏以諫。枹，音膚。〕</font></font><font size=4px>堅乃止。

 　　詔冠軍將軍南郡相劉波帥眾八千救襄陽，波畏秦，不敢進。朱序屢出戰，破秦兵，引退稍遠，序不設備。二月，襄陽督護李伯護密遣其子送款於秦，請為內應；長樂公丕命諸軍進攻之。戊午，克襄陽，執朱序，送長安。秦王堅以序能守節，拜度支尚書；</font><font size=4px color="#009090"><font size=4px>〔曹魏置度支尚書。度，徒洛翻。〕</font></font><font size=4px>以李伯護為不忠，斬之。

 　　秦將軍慕容越拔順陽，</font><font size=4px color="#009090"><font size=4px>〔晉志曰：太康中，置順陽郡；唐鄧州臨湍、菊潭二縣，古順陽地。〕</font></font><font size=4px>執太守譙國丁穆。堅欲官之，穆固辭不受。堅以中壘將軍梁成為荊州刺史，配兵一萬，鎮襄陽，選其才望，禮而用之。

 　　桓沖以襄陽陷沒，上疏送章節，</font><span class="h"><font size=4px>【章：印也。上，時掌翻。】</font></font><font size=4px>請解職；不許。詔免劉波官，俄復以為冠軍將軍。

 　　秦以前將軍張蚝為并州刺史。</font><font size=4px color="#009090"><font size=4px>〔蚝，七吏翻。〕</font></font><font size=4px>

 　　兗州刺史謝玄帥眾萬餘救彭城，</font><font size=4px color="#009090"><font size=4px>〔帥，讀曰率。〕</font></font><font size=4px>軍于泗口，欲遣間使報戴梅而不可得；</font><font size=4px color="#009090"><font size=4px>〔間，古莧翻。〕</font></font><font size=4px>部曲將田泓請沒水潛行趣彭城，</font><font size=4px color="#009090"><font size=4px>〔趣，七喻翻。〕</font></font><font size=4px>玄遣之。泓為秦人所獲，厚賂之，使云南軍已敗；泓偽許之，既而告城中曰：「南軍垂至，我單行來報，為賊所得，勉之！」秦人殺之。彭超置輜重於留城，</font><font size=4px color="#009090"><font size=4px>〔留縣城也。自漢以來屬彭城郡。重，直用翻；下同。〕</font></font><font size=4px>謝玄揚聲遣後軍將軍何</font><span class="h"><font size=4px>【章：十二行本「何」上有「東海」二字；乙十一行本同；孔本同；張校同。】</font></font><font size=4px>謙向留城。超聞之，釋彭城圍，引兵還保輜重。戴梅帥彭城之眾，隨謙奔玄，超遂據彭城，</font><font size=4px color="#009090"><font size=4px>〔考異曰：謝玄傳云：「何謙進解彭城圍」。又云「於是罷彭城、下邳二戍。」帝紀及諸傳皆不言此年彭城陷沒。而十六國、秦春秋云：「超據彭城」。又云：「超分兵下邳，留徐褒守彭城。至七月，以毛當為徐州刺史，鎮彭城，王顯為揚州，戍下邳。」是二城俱陷也。〕</font></font><font size=4px>留兗州治中徐褒守之，南攻盱眙。</font><font size=4px color="#009090"><font size=4px>〔盱眙，音吁怡。〕</font></font><font size=4px>俱難克淮陰，</font><font size=4px color="#009090"><font size=4px>〔南北對境圖曰：淮陰縣距淮五十步，北對清河口十里，進可以窺山東，內則蔽沿江，晉、宋以為重鎮。〕</font></font><font size=4px>留邵保戍之。

 　　三月，壬戌，詔以「疆埸多虞，</font><font size=4px color="#009090"><font size=4px>〔埸，音亦。〕</font></font><font size=4px>年穀不登，其供御所須，事從儉約；九親供給，</font><font size=4px color="#009090"><font size=4px>〔九親，即九族。〕</font></font><font size=4px>眾官廩俸，權可減半。凡諸役費，自非軍國事要，皆宜停省。」

 　　癸未，使右將軍毛虎生帥眾三萬擊巴中，以救魏興。</font><font size=4px color="#009090"><font size=4px>〔巴中，即巴郡。〕</font></font><font size=4px>前鋒督護趙福等至巴西，為秦將張紹等所敗，</font><font size=4px color="#009090"><font size=4px>〔敗，補邁翻。〕</font></font><font size=4px>亡七千餘人。虎生退屯巴東。蜀人李烏聚眾二萬，圍成都以應虎生，秦王堅使破虜將軍呂光擊滅之。</font><font size=4px color="#009090"><font size=4px>〔破虜將軍，蓋苻秦所置。〕</font></font><font size=4px>夏，四月，戊申，韋鍾拔魏興，吉挹引刀欲自殺，左右奪其刀；會秦人至，執之，挹不言不食而死。秦王堅歎曰：「周孟威不屈於前，丁彥遠潔己於後，吉祖沖閉口而死，何晉氏之多忠臣也！」</font><font size=4px color="#009090"><font size=4px>〔周虓，字孟威；丁穆，字彥遠；吉挹字祖沖。〕</font></font><font size=4px>挹參軍史穎得</font><span class="h"><font size=4px>【章：十二行本「得」作「逃」；乙十一行本同；孔本同；退齋校同。】</font></font><font size=4px>歸，得挹臨終手疏，詔贈益州刺史。

 　　秦毛當、王顯帥眾二萬自襄陽東會俱難、彭超攻淮南。五月，乙丑，難、超拔盱眙，執高密內史毛璪之。</font><font size=4px color="#009090"><font size=4px>〔高密，僑國也；璪之領內史，戍盱眙。璪，子皓翻。〕</font></font><font size=4px>秦兵六萬圍幽州刺史田洛于三阿，</font><font size=4px color="#009090"><font size=4px>〔晉僑置幽、冀、青、并四州於江北三阿，今寶應軍即其地。〕</font></font><font size=4px>去廣陵百里；朝廷大震，臨江列戍，遣征虜將軍謝石帥舟師屯涂中。</font><font size=4px color="#009090"><font size=4px>〔涂，讀曰除。〕</font></font><font size=4px>石，安之弟也。

 　　右衛將軍毛安之等帥眾四萬屯堂邑。秦毛當、毛盛帥騎二萬襲堂邑，安之等驚潰。兗州刺史謝玄自廣陵救三阿。丙子，難、超戰敗，退保盱眙。六月，戊子，玄與田洛帥眾五萬進攻盱眙，難、超又敗，退屯淮陰。玄遣何謙等帥舟師乘潮而上，夜，焚淮橋。</font><font size=4px color="#009090"><font size=4px>〔秦作橋於淮水以渡兵。上，時掌翻。〕</font></font><font size=4px>邵保戰死，難、超退屯淮北。玄與何謙、戴梅、田洛共追之，戰于君川，</font><font size=4px color="#009090"><font size=4px>〔今盱眙縣北六里有君山。此蓋君山之川也。〕</font></font><font size=4px>復大破之，</font><font size=4px color="#009090"><font size=4px>〔復，扶又翻。〕</font></font><font size=4px>難、超北走，僅以身免。謝玄還廣陵，詔進號冠軍將軍，加領徐州刺史。</font><font size=4px color="#009090"><font size=4px>〔冠，古玩翻。〕</font></font><font size=4px>

 　　秦王堅聞之，大怒。秋，七月，檻車徵超下廷尉，</font><font size=4px color="#009090"><font size=4px>〔下，遐稼翻。〕</font></font><font size=4px>超自殺。難削爵為民。

 　　以毛當為徐州刺史，鎮彭城；毛盛為兗州刺史，鎮湖陸；</font><font size=4px color="#009090"><font size=4px>〔續漢志：湖陸，故湖陵，章帝更名。前漢志曰：王莽改曰湖陸。今按湖陸縣，漢屬山陽郡，晉分屬高平國。魏收地形志：高平縣有湖陵城。當在唐兗州任城縣界。〕</font></font><font size=4px>王顯為揚州刺史，戍下邳。

 　　謝安為宰相，秦人屢入寇，邊兵失利，安</font><span class="h"><font size=4px>【章：十二行本「安」上有「眾心危懼」四字；乙十一行本同；孔本同；張校同。】</font></font><font size=4px>每鎮之以和靜。其為政，務舉大綱，不為小察。時人比安於王導，而謂其文雅過之。

 　　八月，丁亥，以左將軍王蘊為尚書僕射，頃之，遷丹陽尹。蘊自以國姻，</font><font size=4px color="#009090"><font size=4px>〔蘊，后父也。〕</font></font><font size=4px>不欲在內，苦求外出，復以為都督浙江東五郡諸軍事。會稽內史。</font><font size=4px color="#009090"><font size=4px>〔蘊先督徐州，今復督浙東。復，扶又翻。會，工外翻。〕</font></font><font size=4px>

 　　是歲，秦大饑。

 　　五年（庚辰、三八○）

 　　春，正月，秦王堅復以北海公重為鎮北大將軍，鎮薊。</font><font size=4px color="#009090"><font size=4px>〔重謀反而不誅，復任之以方面，宜其與弟洛反也。復，扶又翻。〕</font></font><font size=4px>

 　　二月，作教武堂於渭城，</font><font size=4px color="#009090"><font size=4px>〔漢高帝元年，改咸陽曰新城；武帝元鼎三年，更名渭城；後漢、晉省；石勒置石安縣，苻秦復曰渭城。〕</font></font><font size=4px>命太學生明陰陽兵法者教授諸將，</font><font size=4px color="#009090"><font size=4px>〔將，即亮翻。〕</font></font><font size=4px>祕書監朱肜諫曰：「陛下東征西伐，所向無敵，四海之地，什得其八，雖江南未服，蓋不足言。是宜稍偃武事，增脩文德。乃更始立學舍，教人戰鬬之術，殆非所以馴致升平也。</font><font size=4px color="#009090"><font size=4px>〔馴，從也，言從此而致升平也。〕</font></font><font size=4px>且諸將皆百戰之餘，何患不習於兵，而更使受教於書生，非所以強其志氣也。此無益於實而有損於名，惟陛下圖之！」堅乃止。

 　　秦征北將軍、幽州刺史行唐公格，</font><font size=4px color="#009090"><font size=4px>〔洛以幽州刺史鎮和龍。行唐、戰國時趙邑，秦以為縣，魏、晉因之。〕</font></font><font size=4px>勇而多力，能坐制奔牛，射洞犁耳；</font><font size=4px color="#009090"><font size=4px>〔犁耳之鐵厚而堅。〕</font></font><font size=4px>自以有滅代之功，</font><font size=4px color="#009090"><font size=4px>〔滅代，見上元年。〕</font></font><font size=4px>求開府儀同三司不得，由是怨憤。三月，秦王堅以洛為使持節、都督益、寧、西南夷諸軍事、征南大將軍、益州牧，</font><font size=4px color="#009090"><font size=4px>〔使，疏吏翻。〕</font></font><font size=4px>使自伊闕趨襄陽，泝漢而上。</font><font size=4px color="#009090"><font size=4px>〔趨，七喻翻。上，時掌翻。〕</font></font><font size=4px>洛謂官屬曰：「孤，帝室至親，</font><font size=4px color="#009090"><font size=4px>〔洛，苻健兄子也。〕</font></font><font size=4px>不得入為將相，而常擯棄邊鄙；今又投之西 裔，復不聽過京師，</font><font size=4px color="#009090"><font size=4px>〔復，扶又翻。過，古禾翻。〕</font></font><font size=4px>此必有陰計，欲使梁成沈孤於漢水耳！」</font><span class="h"><font size=4px>【章：十二行本「耳」下有「於諸君意何如」六字；乙十一行本同；孔 本同；退齋校同。】</font></font><font size=4px>梁成時鎮襄陽。沈，持林翻。〕幽州治中平規曰：「逆取順守，湯、武是也；</font><font size=4px color="#009090"><font size=4px>〔漢陸賈曰：湯、武逆取而順守之。〕</font></font><font size=4px>因禍為福，桓、文是也。</font><font size=4px color="#009090"><font size=4px>〔齊桓、晉文皆因兄弟爭國，得國而霸。〕</font></font><font size=4px>主上雖不為昏暴，然窮兵黷武，民思有所息肩者，十室而九。若明公神旗一建，必率土雲從。今跨據全燕，地盡東海，北總烏桓、鮮卑，東引句麗、百濟，</font><font size=4px color="#009090"><font size=4px>〔燕，於賢翻。句，音駒。麗，力知翻。〕</font></font><font size=4px>控弦之士不減五十餘萬，柰何束手就徵，蹈不測之禍乎！」洛攘袂大言曰：孤計決矣，沮謀者斬！」</font><font size=4px color="#009090"><font size=4px>〔沮，在呂翻。〕</font></font><font size=4px>於是自稱大將軍、大都督、秦王。以平規為幽州刺史，玄菟太守吉貞為左長史，</font><font size=4px color="#009090"><font size=4px>〔菟，同都翻。〕</font></font><font size=4px>遼東太守趙讚為左司馬，昌黎太守王縕為右司馬，遼西太守王琳、北平太守皇甫傑、牧官都尉魏敷等為從事中郎。</font><font size=4px color="#009090"><font size=4px>〔漢邊郡有牧官。秦置牧官都尉。〕</font></font><font size=4px>分遣使者徵兵於鮮卑、烏桓、高句麗、百濟、新羅、休忍諸國，遣兵三萬助北海公重戍薊。諸國皆曰：「吾為天子守藩，</font><font size=4px color="#009090"><font size=4px>〔為，于偽翻。〕</font></font><font size=4px>不能從行唐公為逆。」洛懼，欲止，猶豫未決。王縕、王琳、皇甫傑、魏敷知其無成，欲告之；洛皆殺之。吉貞、趙讚曰：「今諸國不從，事乖本圖，明公若憚益州之行者，當遣使奉表乞留，</font><font size=4px color="#009090"><font size=4px>〔使，疏吏翻；下同。〕</font></font><font size=4px>主上亦不慮不從。」平規曰：「今事形已露，何可中止！宜聲言受詔，盡幽州之兵，南出常山，陽平公必郊迎，因而執之，進據冀州；</font><font size=4px color="#009090"><font size=4px>〔陽平公融以冀州牧鎮鄴，平規使洛出中山以臨鄴。〕</font></font><font size=4px>總關東之眾以圖西土，天下可指麾而定也！」洛從之。夏，四月，洛帥眾七萬發和龍。</font><font size=4px color="#009090"><font size=4px>〔帥，讀曰率；下同。〕</font></font><font size=4px>

 　　秦王堅召群臣謀之，步兵校尉呂光曰：「行唐公以至親為逆，此天下所共疾。願假臣步騎五萬，取之如拾遺耳。」堅曰：「重、洛兄弟，據東北一隅，兵賦全資，未可輕也。」光曰：「彼眾迫於凶威，一時蟻聚耳。若以大軍臨之，勢必瓦解，不足憂也。」堅乃遣使讓洛，使還和龍，當以幽州永為世封。洛謂使者曰：「汝還白東海王，</font><font size=4px color="#009090"><font size=4px>〔堅本封東海王。〕</font></font><font size=4px>幽州褊狹，不足以容萬乘，須王秦中以承高祖之業。</font><font size=4px color="#009090"><font size=4px>〔苻健廟號高祖。乘，繩證翻。王，于況翻。〕</font></font><font size=4px>若能迎駕潼關者，當位為上公，爵歸本國。」堅怒，遣左將軍武都竇衝及呂光帥步騎四萬討之；右將軍都貴馳傳詣鄴，</font><font size=4px color="#009090"><font size=4px>〔都，姓；貴，名。鄭公孫閼字子都，子孫以為氏。傳，株戀翻。〕</font></font><font size=4px>將冀州兵三萬為前鋒；</font><font size=4px color="#009090"><font size=4px>〔將，即亮翻。〕</font></font><font size=4px>以陽平公融為征討大都督。

 　　北海公重悉薊城之眾與洛會，屯中山，有眾十萬。</font><font size=4px color="#009090"><font size=4px>〔薊，音計。〕</font></font><font size=4px>五月，竇衝等與洛戰于中山，洛兵大則，生擒洛，送長安。北海公重走還薊，呂光追斬之。屯騎校尉石越自東萊帥騎一萬，浮海襲和龍，斬平規，幽州悉平。堅赦洛不誅，徙涼州之西海郡。</font><font size=4px color="#009090"><font size=4px>〔漢獻帝興平二年，武威太守張雅請置西海郡於居延。〕</font></font><font size=4px>

 　　臣光曰：夫有功不賞，有罪不誅，雖堯、舜不能為治，</font><font size=4px color="#009090"><font size=4px>〔用漢宣帝詔而略變其文。治，直吏翻。〕</font></font><font size=4px>況他人乎！秦王堅每得反者輒宥之，使其臣狃於為逆，</font><font size=4px color="#009090"><font size=4px>〔狃，狎也。〕</font></font><font size=4px>行險徼幸，</font><font size=4px color="#009090"><font size=4px>〔徼，堅堯翻。〕</font></font><font size=4px>雖力屈被擒，猶不憂死，亂何自而息哉！書曰：「威克厥愛，允濟；愛克厥威，允罔功。」</font><font size=4px color="#009090"><font size=4px>〔書胤征之辭。〕</font></font><font size=4px>詩云：「毋縱詭隨，以謹罔極；式遏寇虐，無俾作慝。」</font><font size=4px color="#009090"><font size=4px>〔詩民勞第三章之辭。〕</font></font><font size=4px>今堅違之，能無亡乎！

 　　朝廷以秦兵之退為謝安、桓沖之功，拜安衛將軍，與沖皆開府儀同三司。

 　　六月，甲子，大赦。

 　　丁卯，以會稽王道子為司徒；</font><font size=4px color="#009090"><font size=4px>〔會，工外翻。〕</font></font><font size=4px>固讓不拜。

 　　秦王堅召陽平公融為侍中、中書監、都督中外諸軍事、車騎大將軍、司隸校尉、錄尚書事；以征南大將軍、守尚書令、長樂公丕為都督關東諸軍事、征東大將軍、冀州牧。</font><font size=4px color="#009090"><font size=4px>〔樂，音洛。〕</font></font><font size=4px>堅以諸氐種類繁滋，</font><font size=4px color="#009090"><font size=4px>〔種，章勇翻。〕</font></font><font size=4px>秋，七月，分三原、九嵕、武都、汧、雍氐十五萬戶，</font><font size=4px color="#009090"><font size=4px>〔九嵕山，在漢馮翊雲陽縣界，唐在醴泉縣。嵕，祖紅翻。汧，苦堅翻。雍，於用翻。〕</font></font><font size=4px>使諸宗親各領之，散居方鎮，如古諸侯。長樂公丕領氏三千戶，以仇池氐酋射聲校尉楊膺為征東左司馬，九嵕氐酋長水校尉齊午為右司馬，各領一千五百戶，為長樂世卿。</font><font size=4px color="#009090"><font size=4px>〔古者封建諸侯，命卿皆世其官。堅分諸宗親散居方鎮，各以種類為世卿。樂，音洛。酋，慈由翻。〕</font></font><font size=4px>長樂郎中令略陽垣敞為錄事參軍，</font><font size=4px color="#009090"><font size=4px>〔垣，氐姓也，後隨宋武南歸，遂為累世將家。〕</font></font><font size=4px>侍講扶風韋幹為參軍事，申紹為別駕。膺，丕之妻兄也；午，膺之妻父也。八月，分幽州置平州，</font><font size=4px color="#009090"><font size=4px>〔晉書曰：按平州，禹貢冀州之域，於周為幽州界，漢屬北平郡。後漢末，公孫度自號平州牧，至孫文懿為魏所滅，因置平州，統遼東、昌黎、玄菟、帶方五郡，後還合於幽州。苻秦滅燕，復分幽州置平州。公孫淵，字文懿；唐避高祖諱，稱其字。〕</font></font><font size=4px>以石越為平州刺史，鎮龍城。中書令梁讜為幽州刺史，鎮薊城。撫軍將軍毛興為都督河、秦二州諸軍事、河州刺史，鎮枹罕。</font><font size=4px color="#009090"><font size=4px>〔枹，音膚。〕</font></font><font size=4px>長水校尉王騰為并州刺史，鎮晉陽。河、并二州各配氐戶三千。興、騰並苻氏婚姻，氐之崇望也。平原公暉為都督豫、洛、荊、南兗、東豫、陽六州諸軍事、鎮東大將軍、豫州牧，鎮洛陽。</font><font size=4px color="#009090"><font size=4px>〔秦兗州刺史鎮倉垣，南兗州鎮湖陸。又，秦初以豫州刺史鎮許昌，滅燕之後，以豫州刺史鎮洛陽，於許昌置東豫州。「陽」，當作「揚」。按後魏書志形志：天平初，始置陽州於宜陽。苻堅以王顯為揚州刺史，戍下邳，正屬暉所統。〕</font></font><font size=4px>移洛州刺史治豈陽。</font><font size=4px color="#009090"><font size=4px>〔苻秦初以洛州刺史鎮陝城，荊州刺史鎮豐陽。既得襄陽，以為荊州，徙洛州於豐陽。豐陽，漢上洛縣地也。宋白曰：豐陽，漢商縣地，晉秦始三年分置豐陽縣，在豐陽川。〕</font></font><font size=4px>鉅鹿公叡為雍州刺史。</font><span class="h"><font size=4px>【章：十二行本「史」下有「鎮蒲坂」三字；乙十一行本同；孔本同；張校同；退齋校同。】</font></font><font size=4px></font><font size=4px color="#009090"><font size=4px>〔雍，於用翻。〕</font></font><font size=4px>各配氐戶三千二百。

 　　堅送丕至灞上，諸氐別其父兄，皆慟哭，哀感路人。趙整因侍宴，援琴而歌曰：</font><font size=4px color="#009090"><font size=4px>〔項安世家說：伏羲作琴，長三尺六寸六分，象三百六十六日也；廣六寸，象六合 也。文，上曰池，下曰宕。池，水平也。前廣後狹，象尊卑也。上圜下方，法天地也。五弦，官也。大弦，君也，寬和而溫。小弦，臣也，清廉而不亂。文王加三 弦，合君臣恩也。援，于元翻。杜佑曰：世本云：琴，神農所造。琴操云：伏羲作琴，所以脩身理性，反其天真。白虎通曰：琴，禁也；禁止於邪，以正人心也。廣雅曰：文王、武王加二絃，以合君臣之恩也。揚雄琴清英曰：舜彈五絃而天下化，堯加二絃以合君臣之恩。〕</font></font><font size=4px>「阿得脂，阿得脂，博勞舅父是仇綏，</font><font size=4px color="#009090"><font size=4px>〔爾雅：鵙，伯勞。郭璞曰：伯勞似鶷鶡而大，飛不能翱翔，竦翅上下而已。廣雅曰：伯勞，一曰博勞，一名伯趙。仇綏，不知為何物。〕</font></font><font size=4px>尾長翼短不能飛。遠徙種人留鮮卑，</font><font size=4px color="#009090"><font size=4px>〔謂徙諸氐而留慕容也。種，章勇翻。〕</font></font><font size=4px>一旦緩急當語誰！」堅笑而不納。</font><font size=4px color="#009090"><font size=4px>〔語，牛倨翻。〕</font></font><font size=4px>

 　　九月，癸未，皇后王氏崩。

 　　冬，十月，九真太守李遜據交州反。

 　　秦王堅以左禁將軍楊壁為秦州刺史，尚書趙遷為洛州刺史，南巴校尉姜宇為寧州刺史。</font><font size=4px color="#009090"><font size=4px>〔苻秦於南中置南巴校尉。〕</font></font><font size=4px>

 　　十一月，乙酉，葬定皇后於隆平陵。

 　　十二月，秦以左將軍都貴為荊州刺史，鎮彭城。</font><font size=4px color="#009090"><font size=4px>〔都貴鎮襄陽。彭城誤也。〕</font></font><font size=4px>

 　　置東豫州，以毛當為刺史，鎮許昌。

 　　是歲，秦王堅遣高密太守毛璪之等二百餘人來歸。</font><font size=4px color="#009090"><font size=4px>〔毛璪之被禽，見上四年。〕</font></font><font size=4px>

 　　六年（辛巳、三八一）

 　　春，正月，帝初奉佛法，立精舍於殿內，</font><font size=4px color="#009090"><font size=4px>〔後漢書姜肱傳曰：就精廬求見徵君。賢曰：精廬，即精舍也，蓋以專精講習所業為義。今儒、釋肄業之地，通曰精舍。〕</font></font><font size=4px>引諸沙門居之。尚書左丞王雅表諫，不從。雅，肅之曾孫也。</font><font size=4px color="#009090"><font size=4px>〔王肅仕曹魏，以經學著名。武帝，肅外孫也。〕</font></font><font size=4px>

 　　丁酉，以尚書謝石為僕射。

 　　二月，東夷、西域六十二國入貢于秦。

 　　夏，六月，庚子朔，日有食之。

 　　秋，七月，午，交趾太守杜瑗斬李遜，交州平。

 　　冬，十月，故武陵王晞卒于新安，</font><font size=4px color="#009090"><font size=4px>〔晞徙新安，見上卷簡文帝咸安元年。〕</font></font><font size=4px>追封新寧郡王，命其子遵為嗣。

 　　十一月，己亥，以前會稽內史郗愔為司空；偣固辭不起。

 　　秦荊州刺史都貴遣其司馬閻振、中兵參軍吳仲帥眾二萬寇竟陵，</font><font size=4px color="#009090"><font size=4px>〔竟陵，侯國，前漢屬江夏郡；惠帝分立竟陵郡。〕</font></font><font size=4px>桓沖遣南平太守桓石虔、衛軍參軍桓石民等帥水陸二萬拒之。</font><font size=4px color="#009090"><font size=4px>〔帥，讀曰率。〕</font></font><font size=4px>石民，石虔之弟也。十二月，甲辰，石虔襲擊振、仲，大破之，振、仲退保管城。石虔進攻之，癸亥，拔管城，</font><font size=4px color="#009090"><font size=4px>〔據載記，石虔襲破振仲于滶水，振仲退保管城。又據水經，沔水逕郡縣故城南，又東，滶水注之；滶水西南注于沔，寔曰滶口。沔水又南逕石城西；城因山為固，晉竟陵郡所治也。以此考之，管城當在滶水北。〕</font></font><font size=4px>獲振、仲，斬首七千級，俘虜萬人。詔封桓沖子謙為宜陽侯。以桓石虔領河東太守。</font><font size=4px color="#009090"><font size=4px>〔沈約曰：成帝咸康三年，征西將軍庾亮以司州僑戶立南河東郡，屬荊州。五代志：南郡松滋縣，江左置河東郡。〕</font></font><font size=4px>

 　　是歲，江東大饑。

 　　七年（壬午、三八二）</font><span class="h"><font size=4px>【章：十二行本「年」下有「春三月」三字；乙十一行本同；孔本同；張校同；退齋校同。】</font></font><font size=4px>

 　　秦大司農東海公陽、員外散騎侍郎王皮、</font><font size=4px color="#009090"><font size=4px>〔晉職官志：散騎侍郎四人，魏初與散騎常侍同置；員外散騎侍郎，晉武帝置。散，悉亶翻。騎，奇寄翻。〕</font></font><font size=4px>尚書郎周虓謀反，</font><font size=4px color="#009090"><font size=4px>〔虓，虛交翻。〕</font></font><font size=4px>事覺，收下廷尉。</font><font size=4px color="#009090"><font size=4px>〔下，遐稼翻。〕</font></font><font size=4px>陽，法之子；皮，猛之子也。秦王堅問其反狀，陽曰：「臣父哀公死不以罪，</font><font size=4px color="#009090"><font size=4px>〔法死見一百卷穆帝升平元年。〕</font></font><font size=4px>臣為父復讎耳。」</font><font size=4px color="#009090"><font size=4px>〔為，于偽翻；下嘗為同。〕</font></font><font size=4px>堅泣曰：「哀公之死，事不在朕，卿豈不知之﹖」王皮曰：「臣父丞相，有佐命之勳，而臣不免貧賤，故欲圖富貴耳。」堅曰：「丞相臨終託卿，以十具牛為治田之資，未嘗為卿求官；</font><font size=4px color="#009090"><font size=4px>〔治，直之翻。為，于偽翻。〕</font></font><font size=4px>知子莫若父，何其明也！」周虓曰：「虓世荷晉恩，生為晉臣，死為晉鬼，復何問乎！」</font><font size=4px color="#009090"><font size=4px>〔荷，下可翻。復，扶又翻；下同。〕</font></font><font size=4px>先是，虓屢謀反叛，</font><font size=4px color="#009090"><font size=4px>〔先，悉薦翻。〕</font></font><font size=4px>左右皆請殺之；堅曰：孟威烈士，秉志如此，豈憚死乎！殺之適足成其名耳！」皆赦，不誅，徙陽于涼州之高昌郡，</font><font size=4px color="#009090"><font size=4px>〔徵諸晉志，河西張氏未嘗置高昌郡。苻堅之平河西也，以高昌楊幹為高昌太守。疑張氏置是郡，苻氏因之。高昌，即漢車師後部高昌壁之地，註又見後。〕</font></font><font size=4px>皮、虓于朔方之北。虓卒于朔方。</font><font size=4px color="#009090"><font size=4px>〔卒，于侐翻。〕</font></font><font size=4px>陽勇力兼人，尋復徙鄯善。及建元之末，秦國大亂，</font><font size=4px color="#009090"><font size=4px>〔建元十九年，堅伐晉而敗，秦遂以亂。二十年，堅死，是建元十八年也。復，扶又翻。鄯，上扇翻。〕</font></font><font size=4px>陽劫鄯善之相欲求東歸，鄯善王殺之。</font><font size=4px color="#009090"><font size=4px>〔史終言之。〕</font></font><font size=4px>

 　　秦王堅徙鄴銅駝、銅馬、飛廉、翁仲於長安。</font><font size=4px color="#009090"><font size=4px>〔石虎所置於鄴者。〕</font></font><font size=4px>

 　　夏，四月，堅扶風太守王永為幽州刺史。</font><font size=4px color="#009090"><font size=4px>〔「堅」下當有「以」字。〕</font></font><font size=4px>永，皮之兄也。皮凶險無行，而永清修好學，</font><font size=4px color="#009090"><font size=4px>〔行，下孟翻。好，呼到翻。〕</font></font><font size=4px>故堅用之。以陽平公融為司徒；融固辭不受。堅方謀伐晉，乃以融為征南大將軍、開府儀同三司。

 　　五月，幽州蝗生，廣袤千里。</font><font size=4px color="#009090"><font size=4px>〔廣，古曠翻。〕</font></font><font size=4px>秦王堅使散騎常侍彭城劉蘭發幽、冀、青、并民撲除之。</font><font size=4px color="#009090"><font size=4px>〔撲，普卜翻。〕</font></font><font size=4px>

 　　秋，八月，癸卯，大赦。

 　　秦王堅以諫議大夫裴元略為巴西、梓潼二郡太守，使密具舟師。</font><font size=4px color="#009090"><font size=4px>〔欲祖王濬之故智，順流東下而伐晉也。〕</font></font><font size=4px>

 　　九月，車師前部王彌窴、鄯善王休密馱</font><font size=4px color="#009090"><font size=4px>〔窴，堂見翻。馱，堂何翻。〕</font></font><font size=4px>入朝于秦，</font><font size=4px color="#009090"><font size=4px>〔朝，直遙翻。〕</font></font><font size=4px>請為鄉導，以伐西域之不服者，</font><font size=4px color="#009090"><font size=4px>〔鄉，讀曰嚮。〕</font></font><font size=4px>因如漢法置都護以統理之。秦王堅以驍騎將軍呂光為使持節、都督西域征討諸軍事，</font><font size=4px color="#009090"><font size=4px>〔驍，堅堯翻。騎，奇寄翻；下同。使，疏吏翻。〕</font></font><font size=4px>與淩江將軍姜飛、</font><font size=4px color="#009090"><font size=4px>〔淩江將軍，晉文王所置，以授羅憲。〕</font></font><font size=4px>輕車將軍彭晃、將軍杜進、康盛等</font><font size=4px color="#009090"><font size=4px>〔杜進、康盛位至將軍，未有將軍號。〕</font></font><font size=4px>總兵十萬，鐵騎五千，以伐西域。陽平公融諫曰：「西域荒遠，得其民不可使，得其地不可食，漢武征之，得不補失。</font><font size=4px color="#009090"><font size=4px>〔謂漢武伐之</font><font size=4px color="#009090"><font size=4px>〔大〕</font></font><font size=4px>宛，破樓蘭、姑師，田車師也。〕</font></font><font size=4px>今勞師萬里之外，以踵漢氏之過舉，臣竊惜之。」不聽。

 　　桓沖使揚威將軍朱綽擊秦荊州刺史都貴于襄陽，焚踐沔北屯田，掠六百餘戶而還。</font><font size=4px color="#009090"><font size=4px>〔沔，彌兗翻。〕</font></font><font size=4px>

 　　冬，十月，秦王堅會群臣于太極殿，議曰：「自吾承業，垂三十載，</font><font size=4px color="#009090"><font size=4px>〔堅以升平元年自立，至是凡二十六年。惟年之久長，懼于不終，尚庶幾焉；乃欲疲民以逞，宜其亡也。〕</font></font><font size=4px>四方略定，唯東南一隅，未霑王化。今略計吾士卒，可得九十七萬，吾欲自將以討之，</font><font size=4px color="#009090"><font size=4px>〔將，即亮翻。〕</font></font><font size=4px>何如﹖」祕書監朱肜曰：「陛下恭行天罰，必有征無戰，晉主不銜璧軍門，則走死江海，陛下返中國士民，使復其桑梓，</font><font size=4px color="#009090"><font size=4px>〔謂永嘉之末避亂南渡之子孫也。〕</font></font><font size=4px>然後回輿東巡，告成岱宗，</font><font size=4px color="#009090"><font size=4px>〔杜佑曰：岱宗，東岳也。特謂太山為岱宗者，以其處東北，居寅丑之間，萬物終始之地，陰陽交代之所，為眾山之宗，故曰岱宗。〕</font></font><font size=4px>此千載一時也。」</font><font size=4px color="#009090"><font size=4px>〔載，子亥翻。〕</font></font><font size=4px>堅喜曰：「是吾志也。」

 　　尚書左僕射權翼曰：「昔紂為無道，三仁在朝，武王猶為之旋師。</font><font size=4px color="#009090"><font size=4px>〔論語：微子去之，箕子為之奴，比干諫而死。孔子曰：「殷有三仁焉。」史記：武王即位九年，東觀兵至于盟津，諸侯不期而會者八百，皆曰：「紂可伐矣。」武王曰：「未可也，」乃還師。居二年，紂暴虐滋甚，殺王子比干，囚箕子，微子奔周。武王告諸侯曰：「殷有重罪，不可不伐！」遂滅之。朝，直遙翻。猶為，于偽翻。〕</font></font><font size=4px>今晉雖微弱，未有大惡；謝安，桓沖皆江表偉人，君臣輯睦，內外同心，以臣觀之，未可圖也！」堅嘿然良久，曰：「諸君各言其志。」

 　　太子左衛率石越曰：「今歲鎮守斗，福德在吳，</font><font size=4px color="#009090"><font size=4px>〔歲，木星。鎮，土星。斗、牛、女，吳、越、揚州分。〕</font></font><font size=4px>伐之，必有天殃。且彼據長江之險，民為之用，殆未可伐也！」堅曰：「昔武王伐紂，逆歲違卜。</font><font size=4px color="#009090"><font size=4px>〔荀子曰：武王之誅紂也，東面而迎太歲。楊倞註曰：迎，謂逆太歲也。尸子曰：武王伐紂，魚辛諫曰：「歲在北方，不可北征。」武王不從。史記齊世家：武王將伐紂，卜龜，兆不吉，風雨暴至，群公盡懼。唯太公強之，勸武王，武王遂行。〕</font></font><font size=4px>天道幽遠，未易可知。</font><font size=4px color="#009090"><font size=4px>〔易，以豉翻。〕</font></font><font size=4px>夫差、孫暼皆保據江湖，不免於亡。今以吾之眾，投鞭於江，足斷其流，</font><font size=4px color="#009090"><font size=4px>〔斷，丁管翻。〕</font></font><font size=4px>又何險之足恃乎！」對曰：「三國之君皆淫虐無道，</font><font size=4px color="#009090"><font size=4px>〔三國之君，謂紂、夫差、孫暼。〕</font></font><font size=4px>故敵國取之，易於拾遺。</font><font size=4px color="#009090"><font size=4px>〔易，以豉翻。〕</font></font><font size=4px>今晉雖無德，未有大罪，願陛下且按兵積穀，以待其釁。」於是群臣各言利害，久之不決。堅曰：「此所謂築舍道傍，無時可成。</font><font size=4px color="#009090"><font size=4px>〔詩曰：如彼築室于道謀，是用不潰于成。〕</font></font><font size=4px>吾當內斷於心耳！」</font><font size=4px color="#009090"><font size=4px>〔斷，不亂翻。〕</font></font><font size=4px>

 　　群臣皆出，獨留陽平公融，謂之曰：「自古定大事者，不過一二臣而已。今眾言紛紛，徒亂人意，吾當與汝決之。」對曰：「今伐晉有三難：天道不順，一也；晉國無釁，二也；我數戰兵疲，</font><font size=4px color="#009090"><font size=4px>〔數，所角翻。〕</font></font><font size=4px>民有畏敵之心，三也。群臣言晉不可伐者，皆忠臣也，願陛下聽之。」堅作色曰：「汝亦如此，吾復何望！</font><font size=4px color="#009090"><font size=4px>〔復，扶又翻。〕</font></font><font size=4px>吾強兵百萬，資仗如山；吾雖未為令主，亦非闇劣。</font><font size=4px color="#009090"><font size=4px>〔劣，弱也。〕</font></font><font size=4px>乘累捷之勢，擊垂亡之國，何患不克，豈可復留此殘寇，使長為國家之憂哉！」</font><font size=4px color="#009090"><font size=4px>〔漢魏相有言：恃國家之大，矜人民之眾，欲見威於敵者，謂之驕兵。兵驕者滅。其苻堅之謂歟！復，扶又翻；下復留同。〕</font></font><font size=4px>融泣曰：「晉未可滅，昭然甚明。今勞師大舉，恐無萬全之功。且臣之所憂，不止於此。陛下寵育鮮卑、羌、羯，布滿畿甸，此屬皆我之深仇。太子獨與弱卒數萬留守京師，臣懼有不虞之變生於腹心肘掖，不可悔也。臣之頑愚，誠不足采；王景略一時英傑，陛下常比之諸葛武侯，</font><font size=4px color="#009090"><font size=4px>〔諸葛亮諡武侯。〕</font></font><font size=4px>獨不記其臨沒之言乎！」</font><font size=4px color="#009090"><font size=4px>〔見上卷寧康三年。〕</font></font><font size=4px>堅不聽。於是朝臣進諫者眾，堅曰：「以吾擊晉，校其強弱之勢，猶疾風之掃秋葉，而朝廷內外皆言不可，誠吾所不解也！」</font><font size=4px color="#009090"><font size=4px>〔朝，直遙翻；下同。解，戶買翻，曉也。〕</font></font><font size=4px>

 　　太子宏曰：「今歲在吳分，</font><font size=4px color="#009090"><font size=4px>〔分，扶問翻。〕</font></font><font size=4px>又晉君無罪、若大舉不捷，恐威名外挫，財力內竭，此群下所以疑也！」堅曰：「昔吾滅燕，亦犯歲而捷，天道固難知也。秦滅六國，六國之君豈皆暴虐乎！」

 　　冠軍、京兆尹慕容垂</font><font size=4px color="#009090"><font size=4px>〔冠軍，即冠軍將軍也。晉書載記所書，率書將軍號而不繫將軍；通鑑因之。冠，古玩翻。〕</font></font><font size=4px>言於堅曰：「弱併於強，小併於大，此理勢自然，非難知也。以陛下神武應期，威加海外，虎旅百萬，韓、白滿朝，</font><font size=4px color="#009090"><font size=4px>〔韓、白，謂韓信、白起。言秦多良將也。〕</font></font><font size=4px>而蕞爾江南，</font><font size=4px color="#009090"><font size=4px>〔蕞，徂外翻，小也。〕</font></font><font size=4px>獨違王命，豈可復留之以遺子孫哉！</font><font size=4px color="#009090"><font size=4px>〔復，扶又翻。遺，于季翻。〕</font></font><font size=4px>詩云。『謀夫孔外，是用不集。』</font><font size=4px color="#009090"><font size=4px>〔詩小旻之辭。〕</font></font><font size=4px>陛下斷自聖心足矣，</font><font size=4px color="#009090"><font size=4px>〔斷，丁亂翻。〕</font></font><font size=4px>必廣詢朝眾！晉武平吳，所仗者張、杜二三臣而已，若從朝眾之言，豈有混壹之功！」</font><font size=4px color="#009090"><font size=4px>〔謂張華、杜預也。事見八十卷武帝咸寧五年。朝，直遙翻。〕</font></font><font size=4px>堅大悅曰：「與吾共定天下者，獨卿而已。」賜帛五百匹。

 　　堅銳意欲取江東，寢不能旦。陽平公融諫曰：「『知足不辱，知止不殆。』</font><font size=4px color="#009090"><font size=4px>〔老子德經立戒篇之辭。〕</font></font><font size=4px>自古窮兵極武，未有不亡者。且國家本戎狄也，正朔會不歸人。</font><font size=4px color="#009090"><font size=4px>〔會，要也，言大要中國正朔相傳，不歸夷狄也。〕</font></font><font size=4px>江東雖微弱僅存，然中華正統，天意必不絕之。」堅曰：「帝王曆數，豈有常邪，惟德之所在耳！劉禪豈非漢之苗裔邪，終為魏所滅。汝所以不如吾者，正病此不達變通耳！」

 　　堅素信重沙門道安，</font><font size=4px color="#009090"><font size=4px>〔道安在襄陽，堅破襄陽，輿而致之。〕</font></font><font size=4px>群臣使道安乘間進言。</font><font size=4px color="#009090"><font size=4px>〔間，古莧翻。〕</font></font><font size=4px>十一月，堅與道安同輦遊于東苑，堅曰：「朕將與公南遊吳、越，泛長江，臨滄海，不亦樂乎！」</font><font size=4px color="#009090"><font size=4px>〔樂，音洛。〕</font></font><font size=4px>安曰： 「陛下應天御世，居中土而制四維，自足比隆堯、舜；何必櫛風沐雨，經略遐方乎！且東南卑濕，沴氣易構，</font><font size=4px color="#009090"><font size=4px>〔沴，音戾。五行之氣相克勝則為沴氣。〕</font></font><font size=4px>虞舜遊而不歸，天禹往而不復，</font><font size=4px color="#009090"><font size=4px>〔虞舜南巡狩，崩于蒼梧之野。禹東巡狩，至于會稽而崩。〕</font></font><font size=4px>何足以上勞大駕也！」堅曰：「天生烝民而樹之君，使司牧之，朕豈敢憚勞，使彼一方獨不被澤乎！</font><font size=4px color="#009090"><font size=4px>〔被，皮義翻。〕</font></font><font size=4px>必如公言，是古之帝王皆無征伐也！」道安曰：「必不得已，陛下宜駐蹕洛陽，遣使者奉尺書於前，諸將總六師於後，彼必稽首入臣，不必親涉江、淮也。」</font><font size=4px color="#009090"><font size=4px>〔稽，音啟。〕</font></font><font size=4px>堅不聽。

 　　堅所幸張夫人諫曰：「妾聞天地之生萬物，聖王之治天下，</font><font size=4px color="#009090"><font size=4px>〔治，直之翻。〕</font></font><font size=4px>皆因其自然而順之，故功無不成。是以黃帝服牛乘馬，因其性也；</font><font size=4px color="#009090"><font size=4px>〔言因牛馬之性，故可引重而致遠。〕</font></font><font size=4px>禹濬九川，障九澤，因其勢也；</font><font size=4px color="#009090"><font size=4px>〔言因高下之勢，故可滌源而陂澤。〕</font></font><font size=4px>后稷播殖百穀，因其時也；</font><font size=4px color="#009090"><font size=4px>〔因天時而播殖，則百穀成。〕</font></font><font size=4px>湯、武帥天下而攻桀、紂，因其心也；</font><font size=4px color="#009090"><font size=4px>〔因人心而用兵，則天下服。帥，讀曰率。〕</font></font><font size=4px>皆有因則成，無因則敗。今朝野之人皆言晉不可伐，陛下獨決意行之，妾不知陛下何所因也。書曰：『天聰明自我民聰明，』</font><font size=4px color="#009090"><font size=4px>〔書皋陶謨之辭。〕</font></font><font size=4px>天猶因民，而況人乎！妾又聞王者出師，必上觀天道，下順人心。今人心既不然矣，請驗之天道。諺云：『雞夜鳴者不利行師，犬群凪者宮室將空，</font><font size=4px color="#009090"><font size=4px>〔凪，戶刀翻。〕</font></font><font size=4px>兵動馬驚，軍敗不歸。』自秋、冬以來，眾雞夜鳴，群犬哀凪，廄馬多驚，武庫兵器自動有聲，此皆非出師之祥也。」堅曰：「軍旅之事，非婦人所當預也！」

 　　堅幼子中山公詵最有寵，亦諫曰：「臣聞國之興亡，繫賢人之用捨。今陽平公，國之謀主，而陛下違之，晉有謝安、桓沖，而陛下伐之，臣竊惑之！」堅曰：「天下大事，孺子安知！」

 　　秦劉蘭討蝗，經秋冬不能滅。十二月，有司奏徵蘭下廷尉。</font><font size=4px color="#009090"><font size=4px>〔下，遐稼翻。〕</font></font><font size=4px>秦王堅曰：「災降自天，非人力所能除，此由朕之失政，蘭何罪乎！」

 　　是歲，秦大熟，上田畝收七十石，下者三古石，蝗不出幽州之境，不食麻豆，上田畝收百石，下者五十石。</font><font size=4px color="#009090"><font size=4px>〔物反常為妖。蝗之為災尚矣，蝗生而不食五穀，妖之大者也。農人服田力穡，至於有秋，自古以來，未有畝收百石、七十石之理，而畝收五十石、三十石，亦未之聞也。使其誠有之，又豈非反常之大者乎！使其無之，則州縣相與誣飾以罔上，亦不祥之大者也，秦亡宜矣！〕</font></font><font size=4px>
</font><!--/HTMLBUILERPART0--><font size=4px>