<font size=4px>　　梁紀五</font><font size=4px color="#009090"><font size=4px>〔起屠維大淵獻（己亥），盡昭陽單閼（癸卯），凡五年。〕</font></font><font size=4px>

 　　高祖武皇帝五

 　　天監十八年（己亥、五一九）

 　　1春，正月，甲申，以尚書左僕射袁昂為尚令，</font><span class="h"><font size=4px>【章：十二行本「令」上有「書」字；乙十一行本同；孔本同；退齋校同。】</font></font><font size=4px>右僕射王暕為左僕射，</font><font size=4px color="#009090"><font size=4px>〔暕，古限翻。〕</font></font><font size=4px>太子詹事徐勉為右僕射。

 　　2丁亥，魏主下詔，稱「太后臨朝踐極，歲將半紀，</font><font size=4px color="#009090"><font size=4px>〔胡后臨朝見上卷十四年。〕</font></font><font size=4px>宜稱『詔』以令宇內。

 　　3辛卯，上祀南郊。

 　　4魏征西將軍</font><span class="h"><font size=4px>【章：十二行本「軍」下有「平陸文侯」四字；乙十一行本同；孔本同；張校同；退齋校同。】</font></font><font size=4px>張彝之子仲瑀上封事，求銓削選格，</font><font size=4px color="#009090"><font size=4px>〔瑀，音禹。上，時掌翻。銓，量也。選，須絹翻；下入選、應選同。〕</font></font><font size=4px>排抑武人，不使豫清品。於是喧謗盈路，立榜大巷，克期會集，屠害其家；彝父子晏然，不以為意。</font><font size=4px color="#009090"><font size=4px>〔方羽林、虎賁立榜克期之初，魏朝既不為之嚴加禁遏，縱彝父子欲以為意，柰之何哉！〕</font></font><font size=4px>二月，庚午，羽林、虎賁近千人，</font><font size=4px color="#009090"><font size=4px>〔賁，音奔。近，其靳翻。〕</font></font><font size=4px>相帥至尚書省詬罵，</font><font size=4px color="#009090"><font size=4px>〔帥，讀曰率。詬，戶遘翻，又古侯翻。〕</font></font><font size=4px>戎瑀兄左民郎中始均不獲，</font><font size=4px color="#009090"><font size=4px>〔尚書左民郎，晉武帝置。〕</font></font><font size=4px>以瓦石擊省門；上下懾懼，莫敢禁討。</font><span class="h"><font size=4px>【張：「討」作「訶」。】</font></font><font size=4px></font><font size=4px color="#009090"><font size=4px>〔懾，之涉翻。〕</font></font><font size=4px>遂持火掠道中薪蒿，以杖石為兵器，直造其第，曳彝堂下，捶辱極意，</font><span class="h"><font size=4px>【章：十二行本「意」下有「唱呼動地」四字；乙十一行本同；孔本同；張校；退齋校同。】</font></font><font size=4px>焚其第舍。始均踰垣走，復還拜賊，</font><font size=4px color="#009090"><font size=4px>〔造，七到翻。捶，止橤翻。復，扶又翻；下不復、誰復同。〕</font></font><font size=4px>請其父命，賊就毆擊，生投之火中。仲瑀重傷走免，彝僅有餘息，</font><font size=4px color="#009090"><font size=4px>〔言氣息奄奄，僅未絕耳。〕</font></font><font size=4px>再宿而死。遠近震駭。胡太后收掩羽林、虎賁凶強者八人斬之，其餘不復窮治。</font><font size=4px color="#009090"><font size=4px>〔治，直之翻。〕</font></font><font size=4px>乙亥，大赦以安之，因令武官得依資入選。識者知魏之將亂矣。

 　　時官員既少，</font><font size=4px color="#009090"><font size=4px>〔少，詩沼翻。〕</font></font><font size=4px>應選者多，吏部尚書李韶銓注不行，大致怨嗟；更以殿中尚書崔亮為吏部尚書。亮奏為格制，不問士之賢愚，專以停解月日為斷，</font><font size=4px color="#009090"><font size=4px>〔斷，丁亂翻。〕</font></font><font size=4px>沈滯者皆稱其能。</font><font size=4px color="#009090"><font size=4px>〔沈，持林翻。〕</font></font><font size=4px>亮甥司空諮議劉景安與亮書曰：「殷、周以鄉塾貢士，</font><font size=4px color="#009090"><font size=4px>〔王制：命鄉論秀士，升之司徒，曰選士，司徒論秀士而升之學，曰俊士。〕</font></font><font size=4px>兩漢由州郡薦才，</font><font size=4px color="#009090"><font size=4px>〔謂賢良、文學、孝廉之舉也。事見漢紀。〕</font></font><font size=4px>魏、晉因循，又置中正，</font><font size=4px color="#009090"><font size=4px>〔事見六十九卷魏文帝黃初元年。〕</font></font><font size=4px>雖未盡美，應什收六七。而朝廷貢才，止求其文，不取其理，察孝廉唯論章句，不及治道，</font><font size=4px color="#009090"><font size=4px>〔治，直吏翻。〕</font></font><font size=4px>立中正不考才行，空辯氏姓，取士之途不博，沙汰之理未精。舅當銓衡，宜改張易調，</font><font size=4px color="#009090"><font size=4px>〔行，下孟翻。屬，之欲翻。董仲舒曰：譬如琴瑟不調，必改而更張之。不調，謂不和也。易調之調，徒釣翻，音調也。〕</font></font><font size=4px>如何反為停年格以限之，天下士子誰復脩厲名行哉！」</font><font size=4px color="#009090"><font size=4px>〔行，下孟翻。〕</font></font><font size=4px>亮復書曰：「汝所言乃有深致。吾昨為此格，有由而然。古今不同，時宜須異。昔子產鑄刑書以救弊，叔向譏之以正法，</font><font size=4px color="#009090"><font size=4px>〔復，扶又翻。左傳昭六年，鄭人鑄刑書，叔向詒子產書曰：「先王議事以制，不為刑辟。閑之以義，糾之以政，行之以禮，守之以信，制為祿位以勸其從，嚴斷刑罰以威其淫。懼其未也，故誨之以忠，聳之以行，教之以務，使之以和，臨之以敬，麘之以強，斷之以剛，猶求聖哲之士，明察之官，忠信之長，慈惠之師，民於是可任使也，而不生禍亂。民知有辟，則不忌其上，並有爭心，以徵於書，而徼幸以成之，弗可為矣。亂獄滋豐，賄賂並行，終子之世，鄭其敗乎！」復書曰：「僑不才，不能及子孫，吾以救世也。」〕</font></font><font size=4px>何異汝以古禮難權宜哉！」</font><font size=4px color="#009090"><font size=4px>〔難，乃旦翻。〕</font></font><font size=4px>洛陽令代人薛琡</font><font size=4px color="#009090"><font size=4px>〔魏書官氏志：西方焿干氏後改為薛氏。琡，之六翻。，又音俶。〕</font></font><font size=4px>上書言：「黎元之命， 繫於長吏，若以選曹唯取年勞，不簡能否，義均行鴈，次若貫魚，</font><font size=4px color="#009090"><font size=4px>〔行鴈、貫魚，皆以諭資次先後以序而進也。上，時掌翻。長，知兩翻。選，須絹翻。行，音戶剛 翻。〕</font></font><font size=4px>執簿呼名，一吏足矣，數人而用，何謂銓衡！」書奏，不報。後因請見，復奏「乞令王公貴臣薦賢以補郡縣」，</font><font size=4px color="#009090"><font size=4px>〔見，賢遍翻。復，扶又翻。〕</font></font><font size=4px>詔公卿議之，事亦寢。其後甄琛等繼亮為吏部尚書，</font><font size=4px color="#009090"><font size=4px>〔甄，之人翻。琛，丑林翻。〕</font></font><font size=4px>利其便己，踵而行之，魏之選舉失人，自亮始也。

 　　初，燕燕郡太守高湖奔魏，</font><font size=4px color="#009090"><font size=4px>〔事見一百一十一卷晉安帝隆安三年。燕，因肩翻。〕</font></font><font size=4px>其子謐為侍御史，</font><font size=4px color="#009090"><font size=4px>〔考異曰：李百藥北齊書作「諡」。北史作「謐」，今從之。〕</font></font><font size=4px>坐法徙懷朔鎮，世居北邊，遂習鮮卑之俗。謐孫歡，沈深有大志，</font><font size=4px color="#009090"><font size=4px>〔沈，持林翻。〕</font></font><font size=4px>家貧，執役在平城，富人婁氏女見而奇之，遂嫁焉。始有馬，得給鎮為函使，</font><font size=4px color="#009090"><font size=4px>〔凡書表皆函封，函使者，使奉函詣京師也。使，疏吏翻。〕</font></font><font size=4px>至洛陽，見張彝之死，還家，傾貲以結客，或問其故，歡曰：「宿衛相帥焚大臣之第，</font><font size=4px color="#009090"><font size=4px>〔帥，讀曰率。考異曰：北齊書云「領軍張彝」。按彝未嘗為領軍，故但云大臣。〕</font></font><font size=4px>朝廷懼其亂而不問，為政如此，事可知矣，財物豈可常守邪！」歡與懷朔省事雲中司馬子如、</font><font size=4px color="#009090"><font size=4px>〔省事，鎮吏也。省，悉景翻。〕</font></font><font size=4px>秀容劉貴、</font><font size=4px color="#009090"><font size=4px>〔魏太宗永興二年，置秀容郡及秀容縣；世祖真君七年置肆州，秀容郡屬焉。〕</font></font><font size=4px>中山賈顯智、戶曹史咸陽孫騰、外兵史懷朔侯景、</font><font size=4px color="#009090"><font size=4px>〔史，亦吏職也。〕</font></font><font size=4px>獄掾善無尉景、</font><font size=4px color="#009090"><font size=4px>〔善無縣，前漢屬鴈門郡，後漢屬定襄郡。拓跋氏置善無郡，屬恆州。李延壽曰：秦、漢置尉候官，景之先有居此職者，因氏焉。〕</font></font><font size=4px>廣寧蔡儁、</font><font size=4px color="#009090"><font size=4px>〔廣寧郡，魏收志屬朔州，隋并入朔州善陽縣。〕</font></font><font size=4px>特相友善，並以任俠雄於鄉里。</font><font size=4px color="#009090"><font size=4px>〔高歡事始此。〕</font></font><font size=4px>

 　　5夏，四月，丁巳，大赦。

 　　6五月，戊戌，魏以任城王澄為司徒，京兆王繼為司空。

 　　7魏累世強盛，東夷、西域貢獻不絕，又立互市以致南貨，至是府庫盈溢。胡太后嘗幸絹藏，</font><font size=4px color="#009090"><font size=4px>〔藏，徂浪翻。〕</font></font><font size=4px>命王公嬪主從行者百餘人各自負絹，稱力取之，</font><font size=4px color="#009090"><font size=4px>〔稱，尺證翻。〕</font></font><font size=4px>少者不減百餘匹。</font><font size=4px color="#009090"><font size=4px>〔少，詩沼翻；下同。〕</font></font><font size=4px>尚書令、儀同三司李崇、章武王融，負絹過重，顛仆於地，崇傷腰，融損足，太后奪其絹，使空出，時人笑之。融，太洛之子也。</font><font size=4px color="#009090"><font size=4px>〔章武王太洛見一百三十二卷宋明帝泰始四年。〕</font></font><font size=4px>侍中崔光止取兩匹，太后怪其少，對曰：「臣兩手唯堪兩匹。」眾皆愧之。

 　　時魏宗室權倖之臣，競為豪侈，高陽王雍，富貴冠一國，宮室園圃，侔於禁苑，僮僕六千，伎女五百，出則儀衛塞道路，</font><font size=4px color="#009090"><font size=4px>〔冠，古玩翻。塞，悉則翻。〕</font></font><font size=4px>歸則歌吹連日夜，一食直錢數萬。李崇富埒於雍而性儉嗇，嘗謂人曰：「高陽一食，敵我千日。」</font><font size=4px color="#009090"><font size=4px>〔埒，力輟翻。〕</font></font><font size=4px>

 　　河間王琛，每欲與雍爭富，駿馬十餘匹，皆以銀為槽，窗戶之上，玉鳳銜鈴，金龍吐旆。嘗會諸王宴飲，酒器有水精鋒，</font><font size=4px color="#009090"><font size=4px>〔後漢書：大秦國出水精，以為宮室柱及食器。一本「鋒」作「鍾」。〕</font></font><font size=4px>馬腦苈，</font><font size=4px color="#009090"><font size=4px>〔本草衍義曰：馬腦，非石非玉，自是一類，有紅、白、黑色三種，亦有紋如纏絲者，生西國玉石間。〕</font></font><font size=4px>赤玉飜，</font><font size=4px color="#009090"><font size=4px>〔王逸論或問玉符，曰：「赤如雞冠，黃如蒸栗，白如脂肪，黑如點漆，玉之符 也。」〕</font></font><font size=4px>制作精巧，皆中國所無。又陳女樂、名馬及諸奇寶，復引諸王歷觀府庫，金錢，繒布，不可勝計，</font><font size=4px color="#009090"><font size=4px>〔復，扶又翻。勝，音升。〕</font></font><font size=4px>顧謂章武王融曰：「不恨我 不見石崇，恨不崇不見我。」</font><font size=4px color="#009090"><font size=4px>〔石崇事見八十一卷晉武帝太康三年。〕</font></font><font size=4px>融素以富自負，歸而惋歎三</font><span class="h"><font size=4px>【章：十二行本「三」上有「臥疾」二字；乙十一行本同；孔本 同；張校同；退齋校同。】</font></font><font size=4px>日。</font><font size=4px color="#009090"><font size=4px>〔惋，烏貫翻。〕</font></font><font size=4px>京兆王繼聞而省之，</font><font size=4px color="#009090"><font size=4px>〔省，悉景翻。〕</font></font><font size=4px>謂曰：「卿之貨財計不減於彼，何為愧羨乃爾﹖」融曰：「始謂富於我者獨高陽耳，不意復有河間！」繼曰：「卿似袁術在淮南，不知世間復有劉備耳。」融乃笑而起。</font><font size=4px color="#009090"><font size=4px>〔物盛而衰，固其理也。史言魏君臣驕侈，乃其衰亂之漸。復，扶又翻；下無復、司復同。〕</font></font><font size=4px>

 　　太后好佛，營建諸寺，無復窮已，令諸州各建五級浮圖，民力疲弊。諸王、貴人、宦官、羽林各建寺於洛陽，相高以壯麗。太后數設齋會，施僧物動以萬計， </font><font size=4px color="#009090"><font size=4px>〔好，呼到翻。數，所角翻。施，式豉翻。〕</font></font><font size=4px>賞賜左右無節，所費不貲，而未嘗施惠及民。府庫漸虛，乃減削百官祿力。</font><font size=4px color="#009090"><font size=4px>〔祿，在官所受之祿。力，在官所用白直也。〕</font></font><font size=4px>任城王澄上表，以為「蕭衍常蓄窺覦之志，</font><font size=4px color="#009090"><font size=4px>〔覦，音俞。〕</font></font><font size=4px>宜及國家強盛，將士旅力，早圖混壹之功。比年以來，</font><font size=4px color="#009090"><font size=4px>〔比，毗至翻。〕</font></font><font size=4px>公私貧困，宜節省浮費以周急務。」太后雖不能用，常優禮之。

 　　魏自永平以來，</font><font size=4px color="#009090"><font size=4px>〔天監七年，魏改元永平。〕</font></font><font size=4px>營明堂、辟雍，役者多不過千人，有司復借以脩寺及供他役，十餘年竟不能成。起部郎源子恭上書，以為「廢經國之務，資不急之費，宜徹減諸役，早圖就功，使祖宗有嚴配之期，</font><font size=4px color="#009090"><font size=4px>〔孝經，孔子曰：「孝莫大於嚴父，嚴父莫大於配天，昔者周公郊祀后稷以配天，宗祀文王於明堂以配上帝。」〕</font></font><font size=4px>蒼生有禮樂之富。」詔從之，然亦不能成也。

 　　8魏人陳仲儒請依京房立準以調八音。有司詰仲儒：「京房律準，今雖有其器，曉之者鮮，</font><font size=4px color="#009090"><font size=4px>〔詰，去吉翻。鮮，息淺翻。〕</font></font><font size=4px>仲儒所受何師，出何典籍﹖」仲儒對言：「性頗愛琴，又嘗讀司馬彪續漢書，見京房準術，成 數昞然。</font><font size=4px color="#009090"><font size=4px>〔司馬彪志曰：京房六十律相生之法，以上生下，皆三生二；以下生上，皆三生四；陽下生陰，陰上生陽，終於中呂，而十二律畢矣。中呂上生執始，執始下生去滅，上下相生，終於南事</font><font size=4px color="#009090"><font size=4px>〔呂〕</font></font><font size=4px>，而六十律畢矣。夫十二律之變至於六十，猶八卦之變至於六十四也。宓犧作易，紀陽氣之初以為律法，建日冬至之聲，以黃鍾為宮，太簇為商，姑洗為角，林鍾為徵，南呂為羽，應鍾為變宮，蕤賓為變徵：此聲氣之元，五音之正也。故各終一日，其餘以次運行。當日者各自為宮，而商、徵以類從焉。禮運曰：「五聲、六律、十二管還相為宮，」此之謂也。以六十律分期之日，黃鍾自冬至始，及冬至而復，陰陽、寒燠、風雨之占生焉。於以檢攝群音，考其高下，苟非草木之聲則無所不合。虞書曰：「律和聲」，此之謂也。房又曰：「竹聲不可以度調，故作準以定數。準之狀如瑟，長丈而十三弦，隱間九尺以應黃鍾之律九寸，中央一弦下有畫分寸以為六十律清濁之節。」房言律詳於劉歆所奏，其術施行於史官，候部用之。律術曰：陽以圓為形，其性動；陰以方為節，其性靜。動者數三，靜者數二，以陽生陰倍之，以陰生陽四之，皆三而一。陽生陰曰下生，陰生陽曰上生，上生不得過黃鍾之清濁，下生不得及黃鍾之數實，皆參天兩地、圓蓋方覆、六耦承奇之道也。黃鍾，律呂之首，而生十一律者也。其相生也，皆三分而損益之，是故十二律之得十七萬七千一百四十七，是為黃鍾之實。又以二乘而三約之，是為下生林鍾之實；又以四乘而三約之，是為上生太簇之實。推此上下以定六十律之實，以九三之數萬九千六百八十三為法，律為寸，於準為尺，不盈者十之所得為分，又不盈十之所得為小分，以其餘正其強弱。以黃鍾十七萬七千一百四十七，下生林鍾；黃鍾為宮，太蔟商，林鍾徵；一日律九寸，準九尺。色育十七萬六千七百七十六，下生謙待；未知商，謙待徵；六日律八寸九分小分八徵強，準八尺九寸萬五千九百七十三。執始十七萬四千七百六十二，下生去滅；執始為宮，時息商，去滅徵；六日律八寸八分小分七大強，準八尺八寸萬五千五百一十六。丙盛十七萬二千四百一十，下生安度；丙盛為宮，屈齊商，安度徵；六日律八寸七分小分六徵弱，準八尺七寸萬一千六百七十九。分動十七萬八十九，下生歸嘉，分動為宮，隨期商，歸嘉徵；六日律八寸六分小分四強，準八尺六寸八千一百五十二。質末十六萬七千八百，下生否與；質末為宮，形晉商，否與徵；六日律八寸五分小分二微強，準八尺五寸四千九百四十五。大呂十六萬五千八百八十八，下生夷則；大呂為宮，夾鍾商，夷則徵；八日律八寸四分小分三弱，準八尺四寸五千五百八。分否十六萬三千六百五十四，下生解形；分否為宮，開時商，解形徵；八日律八寸三分小分一強，準八尺三寸二千八百五十一。凌陰十六萬一千四百五十二，下生去南；凌陰為宮，族嘉商，去南徵；八日律八寸二分小分一弱，準八尺二寸五百一十四。少出十五萬九千二百八十，下生分積；少出為宮，爭南商，分積徵；六日律八寸小分九強，準八尺萬八千一百六十。太簇十五萬七千四百六十四，下生南呂；太簇為宮，姑洗商，南呂徵；一日律八寸，準八尺，未知十五萬七千一百三十四，下生白呂；未知為宮，南授商，白呂徵；六日律七寸九分小分八強，準七尺九寸萬六千三百八十三。時息十五萬五千三百四十四，下生結躬；時息為宮，變虞商，結躬徵；六日律七寸八分小分九少強，準七尺八寸萬八千一百六十六。屈齊十五萬三千二百五十三，下生歸期；屈齊為宮，路時商，歸期徵；六日律七寸七分小分九弱，準七尺七寸萬六千九百三十九。隨期十五萬一千一百九十，下生未卯；隨期為宮，形始商，未卯徵；六日律七寸六分小分八強，準七尺六寸萬五千九百九十二。形晉十四萬九千一百五十五，下生夷汗；形晉為宮，依行商，夷汗徵；六日律七寸五分小分八弱，準七尺五寸萬五千三百二十五。夾鍾十四萬七千四百五十六，下生無射；夾鍾為宮，中呂商，無射徵；六日律七寸四分小分九強，準七尺四寸萬八千一十八。開時十四萬五千四百七十，下生閉掩；開時為宮，中呂商，閉掩徵；八日律七寸三分小分九微弱，準七尺三寸萬七千八百四十一。族嘉十四萬三千五百一十三，下生鄰齊；族嘉為宮，內負商，鄰齊徵；八日律七寸二分小分九微強，準七尺二寸萬七千九百五十四。爭南十四萬一千五百八十二，下生期保；爭南為宮，物應商，期保徵；八日律七寸一分小分九強，準七尺一寸萬八千三百二十七。姑洗十三萬九千九百六十八，下生應鍾；姑洗為宮，蕤賓商，應鍾徵；一日律七寸一分小分一微強，準七尺一寸二千一百八十七。南授十三萬九千六百七十，下生分烏；南授為宮，南事商，分烏徵；六日律七寸小分九大強，準七尺萬八千九百三十。變虞十三萬八千八十四，下生遲內；變虞為宮，盛變商，遲內徵；六日律七寸小分一半強，準七尺三千三十。路時十三萬六千二百二十五，下生未育，路時為宮，離宮商，未育徵；六日律六寸九分小分二微強，準六尺九寸四千一百二十三。形始十三萬四千三百九十二，下生遲時；形始為宮，制時商，遲時徵；五日律六寸八分小分三弱，準六尺八寸五千四百七十六。依行十三萬二千五百八十二，上生色育；依行為宮，謙待商，色育徵；七日律六寸七分小分三大強，準六尺七寸七千五十九。中呂十三萬一千七十二，上生執始；中呂為宮，去滅商，執始徵；八日律六寸六分小分六弱，準六尺六寸萬一百四十二。南中十二萬九千三百八，上生丙盛；南中為宮，安度商，丙盛徵。七日律六寸五分小分七微弱，準六尺五寸萬三百八十五。內負十二萬七千五百六十七，上生分動；內負為宮，歸嘉商，分動徵；八日律六寸四分小分八強，準六尺四寸萬五千四百五十。物應十二萬五千八百五十，上生質末；物應為宮，否與商，質末徵；七日律六寸三分小分九強，準六尺三寸萬八千四百八十。蕤賓十二萬四千四百一十六，上生十呂；蕤賓為宮，夷則商，大呂徵；一日律六寸三分小分二微強，準六尺三寸四千一百三十一。南事十二萬四千一百五十四，下生南事；窮無商，徵不為宮；七日律六寸三分小分一弱，準六尺三寸一千五百三十一。盛變十二萬二千七百四十一，上生分否；盛變為宮，解形商，分否徵；七日律六寸二分小分三大強，準六尺二寸七千六十四。離宮十二萬一千八百一十九，上生凌陰；離宮為宮，去南商，凌陰徵；七日律六寸一分小分五微強，準六尺一寸萬二百二十七。制時十一萬九千四百六十，上生少出；制時為宮，分積商，少出徵；八日律六寸小分七弱，準六尺萬三千六百二十。林鍾十一萬八千九十八，上生太蔟；林鍾為宮，南呂商，太蔟徵；一日律六寸，準六尺。謙待十一萬七千八百五十一，上生未知，謙待為宮，白呂商，未知徵；五日律五寸九分小分九弱，準五尺九寸萬七千二百一十三。去減十一萬六千五百八，上生時息；去滅為宮，結躬商，時息徵；七日律五寸九分小分二弱，準五尺九寸三千七百八十三。安度十一萬四千九百四十，上生屈齊；安度為宮，歸期商，屈齊徵；六日律五寸八分小分四弱，準五尺八寸七千七百八十六。歸嘉十一萬三千三百九十三，上生隨期：歸嘉為宮，未卯商，隨期徵；六日律五寸七分小分六微強，準五尺七寸萬一千九百九十九。否與十一萬一千八百六十七，上生形晉；否與為宮，夷汗商，形晉徵；五日日律五寸六分小分八強，準五尺六寸萬六千四百二十二。夷則十一萬五百九十二，上生夾鍾；夷則為宮，無射商，夾鍾徵；八日律五寸六分小分二弱，準五尺六寸三千六百七十二。解形十一萬九千一百三，上生開時；解形為宮，閉掩商，開時徵；八日律五寸五分小分四強，準五尺五寸八千四百六十五。去南十萬七千六百三十五，上生族嘉；去南為宮，鄰齊商，族嘉徵；八日律五寸四分小分六大強，準五尺四寸萬三千四百六十八，分積十萬六千一百八十八，上生爭南，分積為宮，期保商，爭南徵；五日律五寸三分小分九半強，準五尺三寸萬八千六百八十一。南呂八萬四千九百七十六，上生姑洗；南呂為宮，應鍾商，姑洗徵；一日律五寸三分小分三強，準五尺五寸六千五百六十一。白呂十萬四千七百五十六，上生南授；白呂為宮，分烏商，南授徵；五日律五寸三分小分二強，準五尺三寸四千三百七十一。結躬十萬三千五百六十三，上生變虞；結躬為宮，遲內商，變虞徵；六日律五寸二分小分六少強，準五尺二寸萬二千一百一十四。歸期十萬二千一百六十九，上生路時；歸期為宮，未育商，路時徵；六日律五寸一分小分九徵強，準五尺一寸萬七千八百五十七。未卯十萬七百九十四，上生形始；未卯為宮，遲時商，形始徵；六日律五寸一分小分二徵強，準五尺一寸四千八十七。夷汗九萬九千四百三十七，上生依行；夷汗為宮，色育商，依行徵；七日律五寸小分五強，準五尺萬二百二十。無射九萬八千三百四，上生中呂；無射為宮，執始商，中呂徵；八日律四寸九分小分九強，準四尺九寸萬八千五百七十三。閉掩九萬六千九百八十，上生南中；閉掩為宮，丙盛商，南中徵；八日律四寸九分小分三弱，準四尺九寸五千三百三十三。鄰齊九萬五千六百七十五，上生內負；鄰齊為宮，分動商，內負徵；七日律四寸八分小分六微強，準四尺八寸萬一千九百六十六。期保九萬四千三百八十八，上生物應，期保為宮，質末商，物應徵；八日律四寸七分小分九微弱，準四尺七寸萬八千七百七十九。應鍾九萬三千三百一十二，上生蕤賓；應鍾為宮，大呂商，蕤賓徵；一日律四寸七分小分四微強，準四尺七寸八千十九。分烏九萬三千一百一十七，上生南事；分烏窮次無徵不為宮；七日律四寸七分小分三微強，準四尺七寸六千五十九。遲內九萬二千九十六，上生盛變；遲內為宮，分否商，盛變徵；八日律四寸六分小分八弱，準四尺六寸萬五千一百四十二。未育九萬八百一十七，上生離官；未育為宮，凌陰商，離宮徵；八日律四寸六分小分一少強，準四尺六寸二千七百五十二。遲時八萬九千五百九十五，上生制時；遲時為宮，少出商，制時徵；六日律四寸五分小分五強，準四尺五寸萬二百一十五。截管為律，吹以考聲，列以物氣，道之本也。術家以其聲微而體難知，其分數不明，故作準以代之。準之聲明暢易達，分寸又粗；然弦以緩急清濁，非管無以正也。均其中弦，令與黃鍾相得，按畫以求諸律，無不如數而應者矣。音聲精微，綜之者解。」晉書樂志：宮，中也，中和之道無往而不理。商，強也，謂金性堅強。角，觸也，象諸陽觸物而生。徵，止也，言物盛則止。羽，舒也，陽氣將復，萬物孳育而舒生。宋白曰：合宮通音謂之宮，其音雄雄洪洪然。開口吐聲謂之商，其音鏘鏘倉倉然。張牙湧脣謂之角，其音喔喔礭礭然。齒合脣開謂之徵，其音倚倚戲戲然，齒開脣聚謂之羽，其音詡酗于吁然。〕</font></font><font size=4px>遂竭愚思，</font><font size=4px color="#009090"><font size=4px>〔思，相吏翻。〕</font></font><font size=4px>鑽研甚久，頗有所得。夫準者所以代律，取其分數，調校樂器。竊尋調聲之體，宮、商宜濁，徵、羽宜清。</font><font size=4px color="#009090"><font size=4px>〔徵，徙里翻；下同。〕</font></font><font size=4px>若依公孫崇，止以十二律聲，而云還相為宮，</font><font size=4px color="#009090"><font size=4px>〔還，音旋。〕</font></font><font size=4px>清濁悉足。唯黃鍾管最長，故以黃鍾為宮，則往往相順。若均之八音，猶須錯采眾音，配成其美。若以應鍾為宮，蕤賓為徵，則徵濁而宮清，雖有其韻，不成音曲。若以中呂為宮，則十二律中全無所取。今依京房書，中呂為宮，乃以去滅為商，執始為徵，然後方韻。而崇乃以中呂為宮，猶用林鍾為徵，何由可諧！</font><font size=4px color="#009090"><font size=4px>〔中呂，陸德明曰：中，音仲，又如字。〕</font></font><font size=4px>但音聲精徵，史傅簡略，舊志準十三絃，隱間九尺，不言須柱以不。</font><font size=4px color="#009090"><font size=4px>〔不，讀曰否。今刑統疏議多用「以否」二字，蓋當時常用疑辭也。〕</font></font><font size=4px>又，一寸之內有萬九千六百八十三分，微細難明。仲，儒私曾考驗，準當施柱，但前卻柱中，以約準分，則相生之韻已自應合。其中絃粗細，</font><font size=4px color="#009090"><font size=4px>〔粗，讀曰麤。〕</font></font><font size=4px>須與琴宮相類，施軫以調聲，令與黃鍾相合。中絃下依數畫六十律清濁之節，其餘十二絃須施柱如箏，即於中絃按盡一周之聲度著十二絃上。</font><font size=4px color="#009090"><font size=4px>〔著，直略翻。〕</font></font><font size=4px>然後依相生之法，以次運行，取十二律之商、徵。商、徵既定，又依琴五調調聲之法以均樂器，</font><font size=4px color="#009090"><font size=4px>〔五調之調，徒釣翻。調聲之調如字。〕</font></font><font size=4px>然後錯采眾聲以文飾之，若事有乖此，聲則不和。且燧人不師資而習火，</font><font size=4px color="#009090"><font size=4px>〔古者未有火化，燧人氏始鑽燧出火，教民熟食。〕</font></font><font size=4px>延壽不束脩以變律，</font><font size=4px color="#009090"><font size=4px>〔延壽，即京房之師焦延壽也。言無所師承而變十二律為六十律也。孔子曰：自行束脩以上，吾未嘗無誨焉。朱元晦註曰：脩，脯也，十脡為束。古者相見必執贄以為禮，束脩其至薄者也。〕</font></font><font size=4px>故云知之者欲教而無從，心達者體知而無師，有一亳所得，皆關心抱，豈必要經師受然後為奇哉！」尚書蕭寶寅奏仲儒學不師受，輕欲制作，不敢</font><span class="h"><font size=4px>【章：十二行本「敢」作「合」；乙十一行本同；孔本同。】</font></font><font size=4px>依許；事遂寢。

 　　9魏中尉東平王匡以論議數為任城王澄所奪，憤恚，復治其故棺，</font><font size=4px color="#009090"><font size=4px>〔匡造棺見一百四十七卷七年。數，所角翻。恚，於避翻。復，扶又翻。治，直之翻。〕</font></font><font size=4px>欲奏攻澄。澄因奏匡罪狀三十餘條，廷尉處以死刑。</font><font size=4px color="#009090"><font size=4px>〔處，昌呂翻。〕</font></font><font size=4px>秋，八月，己未，詔免死，削除官爵，以車騎將軍侯剛代領中尉</font><font size=4px color="#009090"><font size=4px>〔騎，奇寄翻。〕</font></font><font size=4px>三公郎中辛雄奏理匡，</font><font size=4px color="#009090"><font size=4px>〔曹魏置尚書三公郎。〕</font></font><font size=4px>以為「歷奉三朝，骨鯁之迹，朝野具知，</font><font size=4px color="#009090"><font size=4px>〔朝，直遙翻。〕</font></font><font size=4px>故高祖賜名曰匡。先帝既已容之於前，陛下亦宜寬之於後，若終貶黜，恐杜忠臣之口。」未幾，復除匡平州刺史。</font><font size=4px color="#009090"><font size=4px>〔幾，居豈翻。復，扶又翻。〕</font></font><font size=4px>雄，琛之族孫也。</font><font size=4px color="#009090"><font size=4px>〔辛琛見一百四十七卷天監六年。琛，丑林翻。〕</font></font><font size=4px>

 　　10九月，庚寅朔，</font><span class="h"><font size=4px>【章：十二行本無「朔」字；乙十一行本同；孔本同；張校同，云從無註本。】</font></font><font size=4px>胡太后遊嵩高；癸巳，還宮。

 　　太后從容謂兼中書舍人楊昱曰：「親姻在外，不稱人心，</font><font size=4px color="#009090"><font size=4px>〔從，千容翻。稱，尺證翻。〕</font></font><font size=4px>卿有聞，慎勿諱隱！」昱奏揚州刺史李崇五車載貨，相州</font><span class="h"><font size=4px>【章：十二行本 「相」作「恆」；乙十一行本同；孔本同。】</font></font><font size=4px>刺史楊鈞造銀食器</font><span class="h"><font size=4px>【章：十二行本「器」下有「十具並」三字；孔本同；張校云，脫「十具」二字。】</font></font><font size=4px>餉領軍元叉。 </font><font size=4px color="#009090"><font size=4px>〔相，息亮翻。〕</font></font><font size=4px>太后召叉夫妻，泣而責之。</font><font size=4px color="#009090"><font size=4px>〔泣而責之，愛誨之意也。〕</font></font><font size=4px>叉由是怨昱。昱叔父舒妻，武昌王和之妹也。和即叉之從祖。</font><font size=4px color="#009090"><font size=4px>〔從，才用翻。〕</font></font><font size=4px>舒卒，元氏頻請別居，昱父椿泣責，不聽，元氏恨之。會瀛州民劉宣明謀反，事覺，逃亡。叉使和及元氏誣告昱藏匿宣明，且云：「昱父定州刺史椿，叔父華州刺史津，並送甲仗三百具，謀為不逞。」</font><font size=4px color="#009090"><font size=4px>〔華，戶化翻。〕</font></font><font size=4px>叉復構成之。遣御仗五百人夜圍昱宅，收之，一無所獲。太后問其狀，昱具對為元氏所怨。太后解昱縛，處和及元氏死刑，</font><font size=4px color="#009090"><font size=4px>〔復，扶又翻。處，昌呂翻。〕</font></font><font size=4px>既而叉營救之，和直免官，元氏竟不坐。</font><font size=4px color="#009090"><font size=4px>〔史言靈后昵庇元叉以自遺患。〕</font></font><font size=4px>

 　　11冬，十二月，癸丑，魏任城文宣王澄卒。</font><font size=4px color="#009090"><font size=4px>〔任，音壬。卒，子恤翻。〕</font></font><font size=4px>

 　　12庚申，魏大赦。

 　　14魏以郎選不精，大加沙汰，</font><font size=4px color="#009090"><font size=4px>〔以水淘去沙石，謂之沙汰，故以諭去不肖。〕</font></font><font size=4px>唯朱元旭、辛雄、羊深、源子恭及范陽祖瑩等八人以才用見留，餘皆罷遣。深，祉之子也。</font><font size=4px color="#009090"><font size=4px>〔正始之初，羊祉鎮梁、益。〕</font></font><font size=4px>

 　　普通元年（庚子、五二○）

 　　1春，正月，乙亥朔，改元大赦。

 　　2丙子，日有食之。

 　　3己卯，以臨川王宏為太尉、揚州刺史，金紫光祿大夫王份為尚書左僕射。份，奐之弟也。</font><font size=4px color="#009090"><font size=4px>〔份，彼陳翻。王奐死於齊武帝永明十一年。〕</font></font><font size=4px>

 　　4左軍將軍豫寧威伯馮道根卒。</font><font size=4px color="#009090"><font size=4px>〔五代志：豫章郡建昌縣舊有豫寧縣。宋白曰：漢建安中，分建昌立西安縣，晉太康元年，改為豫寧縣。〕</font></font><font size=4px>是日上春，祠二廟，</font><font size=4px color="#009090"><font size=4px>〔帝立太廟，祀太祖文皇帝以上為六 親廟，皆同一堂，共庭而別室。又有小廟，太祖太夫人廟也，非嫡，故別立廟。皇帝每祭太廟訖，乃詣小廟，亦以一太牢，如太廟禮。有二廟令，掌廟事。〕</font></font><font size=4px>既出 宮，有司以聞。問中書舍人朱异曰：「吉凶同日，今可行乎﹖」對曰：「昔衛獻公聞柳莊死，不釋祭服而往。</font><font size=4px color="#009090"><font size=4px>〔記檀弓曰：衛太史柳莊寢疾，公曰：「若疾革，雖當 祭必告。」公再拜稽首，請於尸曰：「有臣柳莊也者，非寡人之臣，社稷之臣也。聞之死，請往。」不釋服而往，遂以襚之。〕</font></font><font size=4px>道根雖未為社稷之臣，亦有勞王室，臨之，禮也。」上即幸其宅，哭之甚慟。

 　　5高句麗世子安遣使入貢。二月，癸丑，以安為寧東將軍、高句麗王，</font><font size=4px color="#009090"><font size=4px>〔句，音駒。麗，力知翻。使，疏吏翻。〕</font></font><font size=4px>遣使者江法盛授安衣冠劍佩。魏光州兵就海中執之，送洛陽。</font><font size=4px color="#009090"><font size=4px>〔魏皇興四年，分青州置光州，領東萊、長廣、東牟郡，治掖。〕</font></font><font size=4px>

 　　6魏太傅、侍中、清河文獻王懌，美風儀，胡太后逼而幸之。然素有才能，輔政多所匡益，好文學，</font><font size=4px color="#009090"><font size=4px>〔好，呼到翻。〕</font></font><font size=4px>禮敬士人，時望甚重。侍中、領軍將軍元叉在門下，兼總禁兵，恃寵驕恣，志欲無極，懌每裁之以法，叉由是怨之。衛將軍、儀同三司劉騰，權傾內外，吏部希騰意，奏用騰弟為郡，人資乖越，</font><font size=4px color="#009090"><font size=4px>〔人非其才為乖，資非其次為越。〕</font></font><font size=4px>懌抑而不奏，騰亦怨之。龍驤府長史宋維，弁之子也，</font><font size=4px color="#009090"><font size=4px>〔宋弁見用於魏孝文帝。驤，思將翻。長，之兩翻。〕</font></font><font size=4px>懌薦為通直郎，</font><font size=4px color="#009090"><font size=4px>〔通直郎，即通直散騎侍郎，隋後遂為寄祿官。〕</font></font><font size=4px>浮薄無行。</font><font size=4px color="#009090"><font size=4px>〔行，下孟翻。〕</font></font><font size=4px>叉許維以富貴，使告司梁都尉韓文殊父子謀作亂立懌。</font><font size=4px color="#009090"><font size=4px>〔周官有梁人，漢有平準令，主練梁作采色。後魏置司梁都尉，後齊太府寺屬官有司梁署令、丞。陸德明：梁，而豔翻；劉而險翻。〕</font></font><font size=4px>懌坐禁止，按驗，無反狀，得釋，維當反坐；</font><font size=4px color="#009090"><font size=4px>〔反坐，誣告失實者以其所告之罪坐之。〕</font></font><font size=4px>叉言於太后曰：「今誅維，後有真反者，人莫敢告。」乃黜維為昌平郡守。</font><font size=4px color="#009090"><font size=4px>〔昌平縣，漢屬上谷郡，後魏置昌平郡，屬燕州，隋復廢郡為縣，屬幽州。〕</font></font><font size=4px>

 　　叉恐懌終為己害，乃與劉騰密謀，使主食中黃門胡定自列</font><font size=4px color="#009090"><font size=4px>〔主食，主御食者也。列，陳也。〕</font></font><font size=4px>云：「懌貨定使毒魏主，若己得為帝，許定以富貴。」帝時年十一，信之。秋，七月，丙子，太后在嘉福殿，未御前殿，叉奉帝御顯陽殿，騰閉永巷門，太后不得出。懌入，遇叉於含章殿後，叉厲聲不聽懌入，懌曰：「汝欲反邪！」叉曰：「叉不反，正欲縛反者耳！」命宗士及直齊執懌衣袂，將入含章東省，</font><font size=4px color="#009090"><font size=4px>〔魏置宗師，宗士其屬也。直齊，直殿內齊閤者也，屬直閤。將，引也，送也。〕</font></font><font size=4px>使人防守之。騰稱詔集公卿議，論懌大逆；眾咸畏叉，無敢異者，唯僕射新泰文貞公游肇抗言以為不可，</font><font size=4px color="#009090"><font size=4px>〔五代志新泰縣屬琅邪郡。〕</font></font><font size=4px>終不下署。</font><font size=4px color="#009090"><font size=4px>〔不下筆署名也。〕</font></font><font size=4px>

 　　叉、騰持公卿議入，俄而得可，</font><font size=4px color="#009090"><font size=4px>〔魏主可其奏也。〕</font></font><font size=4px>夜中殺懌。於是詐為太后詔，自稱有疾，還政於帝。幽太后於北宮宣光殿，宮門晝夜長閉，內外斷絕，騰自執管鑰，帝亦不得省見，</font><font size=4px color="#009090"><font size=4px>〔省，悉景翻。見，賢遍翻。〕</font></font><font size=4px>裁聽傅食而已。太后服膳俱廢，不免飢寒，乃歎曰：「養虎得噬，我之謂矣。」又使中常侍</font><span class="h"><font size=4px>【章：十二行本「侍」下有「酒泉」二字；乙十一行本同；孔本同。】</font></font><font size=4px>賈粲侍帝書，密令防察動止。叉遂與太師高陽王雍等同輔政，帝謂叉為姨父。叉與騰表裏擅權，叉為外禦，騰為內防，常直禁省，共裁刑賞，政無巨細，決於二人，威振內外，百僚重跡。</font><font size=4px color="#009090"><font size=4px>〔重，直龍翻。言懼之甚，不敢妄舉足而行，步步踏陳迹也。〕</font></font><font size=4px>

 　　朝野聞懌死，莫不喪氣，</font><font size=4px color="#009090"><font size=4px>〔喪，息浪翻。〕</font></font><font size=4px>胡夷為之剺面者數百人。</font><font size=4px color="#009090"><font size=4px>〔為，于偽翻。剺，里之翻。胡夷臨喪，剺面而哭哀甚。〕</font></font><font size=4px>游肇憤邑而卒。

 　　8辛卯，魏主加元服，大赦，改元正光。

 　　9魏相州刺史中山文莊王熙，英之子也，</font><font size=4px color="#009090"><font size=4px>〔元英事魏孝文、宣武，數將兵有功。相，息亮翻。〕</font></font><font size=4px>與弟給事黃門侍郎略、司徒祭酒纂，</font><font size=4px color="#009090"><font size=4px>〔自曹魏以來，公府有東、西閤祭酒。〕</font></font><font size=4px>皆為清河王懌所厚，聞懌死，起兵於鄴，上表欲誅元叉、劉騰，纂亡，奔鄴。後十日，長史柳元章等帥城人鼓譟而入，</font><font size=4px color="#009090"><font size=4px>〔帥，讀曰率；下同。〕</font></font><font size=4px>殺其左右，執熙、纂并諸子置於高樓。八月，甲寅，元叉遣尚書左丞盧同就斬熙於鄴街，并其子弟。

 　　熙好文學，有風義，</font><font size=4px color="#009090"><font size=4px>〔好，呼到翻。〕</font></font><font size=4px>名士多與之遊， 將死，與故知書曰：「吾與弟俱蒙皇太后知遇，兄據大州，弟則入侍，殷勤言色，恩同慈母。今皇太后見廢北宮，太傅清河王橫受屠酷，</font><font size=4px color="#009090"><font size=4px>〔橫，戶孟翻。〕</font></font><font size=4px>主上幼 年，獨在前殿。君親如此，無以自安，故帥兵民欲建大義於天下。但智力淺短，旋見囚執，</font><font size=4px color="#009090"><font size=4px>〔旋，反也。〕</font></font><font size=4px>上慚朝廷，下愧相知。本以名義干心，不得不爾，流腸碎 首，復何言哉！凡百君子，各敬爾儀，為國為身，善勗名節！」</font><font size=4px color="#009090"><font size=4px>〔復，扶又翻。為，于偽翻；下為知、力為同。〕</font></font><font size=4px>聞者憐之。熙首至洛陽，親故莫敢視，前驍騎將軍刁整獨收其尸而藏之。</font><font size=4px color="#009090"><font size=4px>〔驍，堯翻翻。騎，奇寄翻。〕</font></font><font size=4px>整，雍之孫也。</font><font size=4px color="#009090"><font size=4px>〔刁雍去晉入魏，著功淮、汝之間。〕</font></font><font size=4px>盧同希叉意，窮治熙黨與，</font><font size=4px color="#009090"><font size=4px>〔治，直之翻。〕</font></font><font size=4px>鎖濟陰內史楊昱赴鄴，</font><font size=4px color="#009090"><font size=4px>〔濟陰郡，漢、晉屬兗州，魏屬西兗州。濟，子禮翻。〕</font></font><font size=4px>考訊百日，乃得還任。叉以同為黃門侍郎。

 　　元略亡抵故人河內司馬始賓，始賓與略縛荻茷夜渡孟津，詣屯留栗法光家，</font><font size=4px color="#009090"><font size=4px>〔屯留縣自漢、晉以來屬上黨郡。姓譜：栗姓，栗陸氏之後。漢長安富室有栗氏。師古曰：屯，音純。〕</font></font><font size=4px>轉依西河太守刁雙，匿之經年。時購略甚急，略懼，求送出境，雙曰：「會有一死，所難遇者為知己死耳，願不以為慮。」略固求南奔，雙乃使從子昌送略渡江，</font><font size=4px color="#009090"><font size=4px>〔從，才用翻。〕</font></font><font size=4px>遂來奔，上封略為中山王。</font><font size=4px color="#009090"><font size=4px>〔為略後還張本。〕</font></font><font size=4px>雙，雍之族孫也。叉誣刁整送略，并其子弟收繫之，御史王基等力為辯雪，乃得免。

 　　10甲子，侍中、車騎將軍永昌嚴侯韋叡卒。</font><font size=4px color="#009090"><font size=4px>〔五代志：零陵郡零陵縣舊分置永昌縣。諡法：服敵公莊曰嚴；威而不猛曰嚴。騎，奇寄翻。〕</font></font><font size=4px>時上方崇釋氏，士民無不從風而靡，獨叡自以位居大臣，不欲與俗俯仰，所行略如平日。</font><font size=4px color="#009090"><font size=4px>〔史言韋叡於事佛之朝，矯之以正，幾於以道事君者。〕</font></font><font size=4px>

 　　11九月，戊戌，魏以高陽王雍為丞相，總攝內外，與元叉同決庶務。

 　　12初，柔然佗汗可汗納伏名敦之妻候呂陵氏，生伏跋可汗及阿那緕等六子。</font><font size=4px color="#009090"><font size=4px>〔可，從刊入聲。汗，音寒。緕，古回翻。〕</font></font><font size=4px>伏跋既立，忽亡其幼子祖惠，求募不能得。有巫地萬言祖惠今在天上，我能呼之，乃於大澤中施帳幄，祀天神，祖惠忽在帳中，自云恆在天上。</font><font size=4px color="#009090"><font size=4px>〔恆，戶登翻。〕</font></font><font size=4px>伏跋大喜號地萬為聖女，納為可賀敦。</font><font size=4px color="#009090"><font size=4px>〔柔然之主曰可汗，其正室曰可賀敦。〕</font></font><font size=4px>地萬既挾左道，復有恣色，伏跋敬而愛之，信用其言，干亂國政。如是積歲，祖惠浸長，語其母曰：「我常在地萬家，未嘗上天，上天者地萬教我也。」</font><font size=4px color="#009090"><font size=4px>〔長，知兩翻。語，牛倨翻。上，時掌翻。〕</font></font><font size=4px>其母具以狀告伏跋，伏跋曰：「地萬能前知未然，勿為讒也。」既而地萬懼，譖祖惠於伏跋而殺之。候呂陵氏遣其大臣具列等絞殺地萬；伏跋怒，欲誅列等。會阿至羅入寇，</font><font size=4px color="#009090"><font size=4px>〔阿至羅，虜之別種，居北河之東，世附於魏。一曰：阿至羅，高車種。〕</font></font><font size=4px>伏跋擊之，兵敗而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>候呂陵氏與大臣共殺伏跋，立其弟阿那緕為可汗。阿那緕立十日，其族兄示發帥眾數萬擊之，</font><font size=4px color="#009090"><font size=4px>〔帥，讀曰率。〕</font></font><font size=4px>阿那緕戰敗，與其弟乙居伐輕騎奔魏。</font><font size=4px color="#009090"><font size=4px>〔騎，奇寄翻。〕</font></font><font size=4px>示發殺候呂陵氏及阿那緕二弟。</font><font size=4px color="#009090"><font size=4px>〔史言柔然亂。〕</font></font><font size=4px>

 　　13魏清河王懌死，汝南王悅了無恨元叉之意，以桑落酒候之，</font><font size=4px color="#009090"><font size=4px>〔水經註：河東郡多徙民，民有姓劉名墮者，宿擅工釀，採挹河流，醞成芳酎，懸食同枯枝之年，排於桑落之辰，故酒得其名。香醑之色，清白若滫漿焉，別調氛氳，不與他同，蘭薰麝越，自成馨逸，方土之貢，最為佳酌。自王公庶友牽拂相招，每云索郎，索郎返語為桑落也。更為藉徵之雋句，中書之英談。〕</font></font><font size=4px>盡其私佞。叉大喜，冬十月，乙卯，以悅為恃中、太尉。悅就懌子亶求懌服玩，不時稱旨，</font><font size=4px color="#009090"><font size=4px>〔既遷延不以時納，所納者又不稱悅意也。稱，尺證翻。〕</font></font><font size=4px>杖亶百下，幾死。</font><font size=4px color="#009090"><font size=4px>〔幾，居依翻。〕</font></font><font size=4px>

 　　14柔然可汗阿那緕將至魏，魏主使司空京兆王繼、侍中崔光等相次迎之，賜勞甚厚。魏主引見阿那緕於顯陽殿，</font><font size=4px color="#009090"><font size=4px>〔勞，力到翻。見，賢遍翻。〕</font></font><font size=4px>因置宴，置阿那緕位於親王之下。 宴將罷，阿那緕執啟立於座後，詔引至御座前，阿那緕再拜言曰：「臣以家難，</font><font size=4px color="#009090"><font size=4px>〔難，乃旦翻。〕</font></font><font size=4px>輕來詣闕，本國臣民，皆已逃散。陛下恩隆天地，乞兵送還本國， 誅翦叛逆，收集亡散，臣當統帥遺民，奉事陛下。</font><font size=4px color="#009090"><font size=4px>〔帥，讀曰率。〕</font></font><font size=4px>言不能盡，別有啟陳。」仍以啟授中書舍人常景以聞。景，爽之孫也。</font><font size=4px color="#009090"><font size=4px>〔常爽見一百二十三卷宋文帝元嘉六年。〕</font></font><font size=4px>

 　　十一月，己亥，魏立阿那緕為朔方公、蠕蠕王，賜以衣服、軺車，</font><font size=4px color="#009090"><font size=4px>〔蠕，人兗翻。軺，音遙。〕</font></font><font size=4px>祿恤儀衛，一如親王。時魏方強盛，於洛水橋南御道東作四館，道西立四里：有自江南來降者處之金陵館，三年之後賜宅於歸正里；自北夷降者處燕然館，賜宅於歸德里；自東夷降者處扶桑館，賜宅於慕化里；自西夷降者處崦嵫館，賜宅於慕義里。</font><font size=4px color="#009090"><font size=4px>〔四館皆因四方之地為名：金陵在江南，燕然在漠北，扶桑在東，日所出，崦嵫在西，日所入。山海經曰：大荒之中，暘谷上有扶桑，日所出也。灰野之山有樹，青葉赤華，名曰若木，日所入也；生崑崙西，鳥鼠山西南，曰崦嵫。淮南子曰：經細柳西方之地，崦嵫日所入也。十洲記曰：扶桑在碧海中，長數千丈，一千餘圍，兩榦同根，更相依倚，是以名扶桑。降，戶江翻。處，昌呂翻；下同。燕，因肩翻。崦，依廉翻，又依檢翻。嵫，音茲。〕</font></font><font size=4px>及阿那緕入朝，以燕然館處之。阿那緕屢求返國，朝議異同不決，</font><font size=4px color="#009090"><font size=4px>〔朝，直遙翻。〕</font></font><font size=4px>阿那緕以金百斤賂元叉，遂聽北歸。十二月，壬子，魏敕懷朔都督簡銳騎二千護送阿那緕達境首，</font><font size=4px color="#009090"><font size=4px>〔境首，猶言界首也。騎，奇寄翻。〕</font></font><font size=4px>觀機招納。若彼迎候，宜賜繒帛車馬禮餞而返；</font><font size=4px color="#009090"><font size=4px>〔繒，慈陵翻。〕</font></font><font size=4px>如不容受，聽還闕庭。其行裝資遣，付尚書量給。</font><font size=4px color="#009090"><font size=4px>〔量，音良。〕</font></font><font size=4px>

 　　15辛酉，魏以京兆王繼為司徒。

 　　16魏遣使者劉善明來聘，始復通好。</font><font size=4px color="#009090"><font size=4px>〔自齊明帝建元二年盧昶北歸之後，魏不復遣使南聘，至是復通。復，扶又翻。〕</font></font><font size=4px>

 　　二年（辛丑、五二一）

 　　1春，正月，辛巳，上祀南郊。

 　　2置孤獨園於建康，以收養窮民。</font><font size=4px color="#009090"><font size=4px>〔古者鰥寡孤獨廢疾者有養。帝非能法古也，祖釋氏須達多長者之為耳。〕</font></font><font size=4px>

 　　3戊子，大赦。

 　　4魏南秦州氐反。

 　　5魏發近郡兵萬五千人，</font><font size=4px color="#009090"><font size=4px>〔近郡，近輔諸郡也。〕</font></font><font size=4px>使懷朔鎮將楊鈞將之，</font><font size=4px color="#009090"><font size=4px>〔將，息亮翻；下同。〕</font></font><font size=4px>送柔然可汗阿那緕返國。尚書左丞張普惠上疏，以為：「蠕蠕久為邊患，今茲天降喪亂，</font><font size=4px color="#009090"><font size=4px>〔喪，息浪翻。〕</font></font><font size=4px>荼毒其心，蓋欲使之知有道之可樂，革面稽首以奉大魏也。</font><font size=4px color="#009090"><font size=4px>〔樂，音洛。稽，音啟。〕</font></font><font size=4px>陛下直安民恭己以悅服其心。阿那緕束身歸命，撫之可也；乃更先自勞擾，興師郊甸之內，投諸荒裔之外，救累世之勍敵，資天亡之醜虜，臣愚未見可也。</font><font size=4px color="#009090"><font size=4px>〔勍，渠京翻。〕</font></font><font size=4px>此乃邊將貪竊一時之功，不思兵為凶器，王者不已而用之。</font><font size=4px color="#009090"><font size=4px>〔用老子語意。〕</font></font><font size=4px>況今旱暵方甚，聖慈降膳，</font><font size=4px color="#009090"><font size=4px>〔暵，呼旱翻。〕</font></font><font size=4px>乃以萬五千人使楊鈞為將，欲定蠕蠕，干時而動，其可濟乎！脫有顛覆之變，楊鈞之肉，其足食乎！</font><font size=4px color="#009090"><font size=4px>〔用左傳楚孫叔敖斥伍參語意。〕</font></font><font size=4px>宰輔專好小名，</font><font size=4px color="#009090"><font size=4px>〔好，呼到翻。〕</font></font><font size=4px>不圖安危大計，此微臣所以寒心者也。且阿那緕之不還，負何信義，臣賤不及議，</font><font size=4px color="#009090"><font size=4px>〔漢自議郎以上皆得預朝廷大議，尚書二丞，於當時位不為卑，而以為賤不及議，蓋自曹魏以後，朝廷大議止及八坐以上。〕</font></font><font size=4px>文書所過，</font><font size=4px color="#009090"><font size=4px>〔文書皆過尚書二丞之手。〕</font></font><font size=4px>不敢不陳。」</font><span class="h"><font size=4px>【章：十二行本「陳」下有「弗聽」二字；乙十一行本同；孔本同；張校同。】</font></font><font size=4px>阿那緕辭於西堂，詔賜以軍器、衣被、雜采、糧畜，事事優厚，</font><font size=4px color="#009090"><font size=4px>〔采，與綵同。畜，許救翻。〕</font></font><font size=4px>命侍中崔光等勞遣於外郭。</font><font size=4px color="#009090"><font size=4px>〔勞，力到翻。〕</font></font><font size=4px>

 　　阿那緕之南奔也，其從父兄婆羅門帥眾數萬入討示發，破之，</font><font size=4px color="#009090"><font size=4px>〔從，才用翻。帥，讀曰率。〕</font></font><font size=4px>示發奔地豆干，</font><font size=4px color="#009090"><font size=4px>〔魏書曰：地豆干國在室韋西千餘里。〕</font></font><font size=4px>地豆干殺之，國人推婆羅門為彌偶可社句可汗。</font><font size=4px color="#009090"><font size=4px>〔魏收曰：魏言安靜也。〕</font></font><font size=4px>楊鈞表稱：「柔然已立君長，</font><font size=4px color="#009090"><font size=4px>〔長，知兩翻。〕</font></font><font size=4px>恐未肯以殺兄之人郊迎其弟。輕往虛返，徒損國威。自非廣加兵眾，無以送其入北。」二月，魏人使舊嘗奉使柔然者牒云具仁</font><font size=4px color="#009090"><font size=4px>〔牒云，姓；具仁，名。魏書官氏志，內入諸姓有牒云氏。奉使，疏吏翻。〕</font></font><font size=4px>往諭婆羅門，使迎阿那緕。

 　　6辛丑，上祀明堂。

 　　7庚戌，魏使假撫軍將軍邴虯討南秦叛氐。</font><font size=4px color="#009090"><font size=4px>〔姓譜：邴即丙姓。〕</font></font><font size=4px>

 　　8魏元叉、劉騰之幽胡太后也，右衛將軍奚康生預其謀，叉以康生為撫軍大將軍、河南尹，仍使之領左右。</font><font size=4px color="#009090"><font size=4px>〔領仗身左右。〕</font></font><font size=4px>康生子難當娶侍中、左衛將軍侯剛女，剛子，叉之妹夫也，叉以康生通姻，深相委託，三人率多俱宿禁中，時或迭出，以難當為千牛備身。</font><font size=4px color="#009090"><font size=4px>〔御左右有千牛刀，謂之防身刀。千牛刀者，利刃也，取庖丁解數千牛而芒刃不頓為義。千牛備身，執千牛刀以侍左右者也。〕</font></font><font size=4px>康生性粗武，言氣高下，叉稍憚之，見于顏色，</font><font size=4px color="#009090"><font size=4px>〔見，賢遍翻。〕</font></font><font size=4px>康生亦微懼不安。

 　　甲午，魏主朝太后于西林園，文武侍坐，酒酣迭舞，</font><font size=4px color="#009090"><font size=4px>〔朝，直遙翻。坐，徂臥翻。〕</font></font><font size=4px>康生乃為力士飱，</font><font size=4px color="#009090"><font size=4px>〔蓋為勇士進退坐作之氣勢而舞也。飱，與舞同。〕</font></font><font size=4px>及折旋之際，每顧視太后，舉手、蹈足、瞋目、頷首，為執殺之勢，</font><font size=4px color="#009090"><font size=4px>〔折，之舌翻。瞋，七人翻。〕</font></font><font size=4px>太后解其意而不敢言。</font><font size=4px color="#009090"><font size=4px>〔解，戶買翻。〕</font></font><font size=4px>日暮，太后欲攜帝宿宣光殿，侯剛曰：「至尊已朝訖，嬪御在南，</font><font size=4px color="#009090"><font size=4px>〔宣光殿在洛陽北宮，元叉等幽胡太后於此，魏主與嬪御居南宮，故侯剛云然。嬪，毗賓翻。〕</font></font><font size=4px>何必留宿！」康生曰：「至尊陛下之兒，隨陛下將東西，更復訪誰！」</font><font size=4px color="#009090"><font size=4px>〔復，扶又翻。〕</font></font><font size=4px>群臣莫敢應。太后自起援帝臂，</font><font size=4px color="#009090"><font size=4px>〔援，于元翻，引也。〕</font></font><font size=4px>下堂而去。康生大呼，唱萬歲！</font><font size=4px color="#009090"><font size=4px>〔呼，火故翻。〕</font></font><font size=4px>帝前入閤，左右競相排，閤不得閉。康生奪難當千牛刀，斫直後元思輔，</font><font size=4px color="#009090"><font size=4px>〔直後，官名，直閤之屬也。〕</font></font><font size=4px>乃得定。帝既升宣光殿，左右侍臣俱立西階下。康生乘酒勢將出處分，</font><font size=4px color="#009090"><font size=4px>〔處，昌呂翻。分，扶問翻。〕</font></font><font size=4px>為叉所執，鎖於門下。</font><font size=4px color="#009090"><font size=4px>〔以此知一夫之勇終受制於人也。〕</font></font><font size=4px>光祿勳賈粲紿太后曰：「侍官懷恐不安，</font><font size=4px color="#009090"><font size=4px>〔言其心懷恐懼也。紿，徒亥翻。〕</font></font><font size=4px>陛下宜親安慰。」太后信之，適下殿，粲即扶帝出東序，前御顯陽殿，閉太后於宣光殿。至晚，叉不出，令侍中、黃門、僕射、尚書等十餘人就康生所訊其事，處康生斬刑，難當絞刑。</font><font size=4px color="#009090"><font size=4px>〔處，昌呂翻。〕</font></font><font size=4px>叉與剛並在內，矯詔決之。康生如奏，難當恕死從流。難當哭辭父，康生慷慨不悲，曰：「我不反死，汝何哭也﹖」時已昏闇，有驅康生赴市，斬之；尚食典御奚混與康生同執刀入內，亦坐絞。</font><font size=4px color="#009090"><font size=4px>〔尚食典御，唐為尚食奉御。進御必辨時禁，先嘗之。〕</font></font><font size=4px>難當以侯剛伲，得留百餘日，竟流安州；</font><font size=4px color="#009090"><font size=4px>〔魏顯祖皇興二年，置安州，治方城，領密雲、廣陽、安樂郡。〕</font></font><font size=4px>久之，叉使行臺盧同就殺之。</font><font size=4px color="#009090"><font size=4px>〔魏太祖既得中山，將北還，慮中原有變，乃於鄴、中山置行臺，後因之。〕</font></font><font size=4px>以劉騰為司空。八坐、九卿常旦造騰宅，</font><font size=4px color="#009090"><font size=4px>〔坐，徂臥翻。造，七到翻。〕</font></font><font size=4px>參其顏色，然後赴省府，亦有終日不得見者。</font><font size=4px color="#009090"><font size=4px>〔「得」或作「能」，非也。〕</font></font><font size=4px></font><span class="h"><font size=4px>【章：十二行本正作「能」；乙十一行本同；孔本同；張校同。】</font></font><font size=4px>公私屬請，</font><font size=4px color="#009090"><font size=4px>〔屬，之欲翻。〕</font></font><font size=4px>唯視貨多少，舟車之利，山澤之饒，所在榷固，刻剝六鎮，交通互市，歲入利息以巨萬萬計，</font><font size=4px color="#009090"><font size=4px>〔巨萬，萬萬也；巨萬萬計者，萬萬萬也。少，詩沼翻。榷，古岳翻。〕</font></font><font size=4px>逼奪鄰舍以廣其居，遠近苦之。

 　　京兆王繼自以父子權位太盛，固請以司徒讓車騎大將軍、儀同三光崔光，</font><font size=4px color="#009090"><font size=4px>〔騎，奇寄翻。〕</font></font><font size=4px>夏，四月，庚子，以繼為太保，侍中如故，繼固辭，不許。壬寅，以崔光為司徒，侍中、祭酒、著作如故。

 　　9魏牒云具仁至柔然，婆羅門殊驕慢，無遜避心，責具仁禮敬；具仁不屈，婆羅門乃遣大臣丘升頭等將兵二千隨具仁迎阿那緕。五月，具仁還鎮，</font><font size=4px color="#009090"><font size=4px>〔還懷朔鎮也。將，息浪翻；下同。〕</font></font><font size=4px>其道其狀，阿那緕懼，不敢進，上表請還洛陽。

 　　10辛巳，魏南荊州刺史恆叔興據所部來降。</font><font size=4px color="#009090"><font size=4px>〔魏置南荊州，見一百四十七卷天監十一年。降，戶江翻；下同。考異曰：梁帝紀，「七月叔興帥眾降」，蓋記奏到之日，今從魏帝紀。〕</font></font><font size=4px>

 　　六月，丁卯，義州刺史文僧明、</font><font size=4px color="#009090"><font size=4px>〔此義州當置於齊安郡木蘭縣界。蕭子顯齊志，木蘭縣屬寧蠻左郡，唐省木蘭縣入黃岡縣。以下文裴邃復義州觀之，恐義州與邊城皆置於安豐界。〕</font></font><font size=4px>邊城太守田守德</font><font size=4px color="#009090"><font size=4px>〔沈約志，宋文帝元嘉十五年，以豫部蠻民立邊城左郡。酈道元曰：安豐縣故城，今邊城郡治也。此時梁境未得至安豐；五代志，黃岡縣界舊有邊城郡，此正田守德所居之地。〕</font></font><font size=4px>擁所部降魏，皆蠻酋也。</font><font size=4px color="#009090"><font size=4px>〔酋，慈由翻。〕</font></font><font size=4px>魏以僧明為西豫州刺史，守德為義州刺史。

 　　12秋，七月，丁酉，以大匠卿裴邃為信武將軍，假節，督眾軍討義州，破魏義州刺史封壽於檀公峴，</font><font size=4px color="#009090"><font size=4px>〔水經註：決水出廬江雩婁縣大別山；註云：俗謂之檀公峴，蓋大別之異名也。又北過安豐縣東，安豐故城，今邊城郡治也。此魏邊城郡。峴，戶典翻。〕</font></font><font size=4px>遂圍其城；壽請降，復取義州。</font><font size=4px color="#009090"><font size=4px>〔復，扶又翻；下聞復同。〕</font></font><font size=4px>魏以尚書左丞張普惠為行臺，將兵救之，不及。</font><font size=4px color="#009090"><font size=4px>〔考異曰：普惠傳云「棄城走」，今從裴邃傳。〕</font></font><font size=4px>

 　　以裴邃為豫州刺史，鎮合肥。邃欲襲壽陽，陰結壽陽民李瓜花等為內應。邃已勒兵為期日，恐魏覺之，先移</font><span class="h"><font size=4px>【章：十二行本「移」下有「魏」字；乙十一行本同；孔本同；退齋校同。】</font></font><font size=4px>揚州云：「魏始於馬頭置戍，如聞復欲脩白捺故城，</font><font size=4px color="#009090"><font size=4px>〔馬頭置戍，蓋即沈約志所謂馬頭太守治所而置之。白捺當在馬頭東北或東南。捺，奴葛翻。〕</font></font><font size=4px>若爾，便相侵逼，此亦須營歐陽，設交境之備。今板卒已集，</font><font size=4px color="#009090"><font size=4px>〔板榦所以築城。卒，士卒也。〕</font></font><font size=4px>唯聽信還。」揚州刺史長孫稚謀於僚佐，皆曰：「此無脩白捺之意，宜以實報之。」錄事參軍楊侃曰：「白捺小城，本非形勝；邃好狡數，</font><font size=4px color="#009090"><font size=4px>〔好，呼到翻。〕</font></font><font size=4px>今集兵遣移，恐有他意。」稚大寤曰：「錄事可亟作移報之。」侃報移曰：「彼之纂兵，</font><font size=4px color="#009090"><font size=4px>〔纂，集也。〕</font></font><font size=4px>想別有意，何為妄構白捺！『他人有心，予忖度之，』</font><font size=4px color="#009090"><font size=4px>〔詩巧言之辭。度，徒洛翻。〕</font></font><font size=4px>勿謂秦無人也。」</font><font size=4px color="#009090"><font size=4px>〔左傳秦大夫繞朝之言。〕</font></font><font size=4px>邃得移，以為魏人已覺，即散其兵。瓜花等以失期，遂相告發，伏誅者十餘家。稚，觀之子；</font><font size=4px color="#009090"><font size=4px>〔長孫觀，道生之孫，見一百三十三卷宋鬱林王元徽元年。〕</font></font><font size=4px>侃，播之子。</font><font size=4px color="#009090"><font size=4px>〔楊播見一百四十卷齊明帝建武二年。〕</font></font><font size=4px>

 　　13初，高車王彌俄突死，</font><font size=4px color="#009090"><font size=4px>〔事見上卷天監十五年。〕</font></font><font size=4px>其眾悉歸嚈噠；後數年，嚈噠遣彌俄突弟伊匐帥餘眾還國。伊匐擊柔然可汗婆羅門，大破之，婆羅門帥十部落詣涼州，請降於魏。柔然餘眾數萬相帥迎阿那緕，阿那緕表稱：「本國大亂，姓姓別居，迭相抄掠。當今北人鵠望待拯，</font><font size=4px color="#009090"><font size=4px>〔言鵠立而望魏拯救也。嚈，益涉翻。噠，當割翻，又宅軋翻。帥，讀曰率。降，戶江翻。抄，楚交翻。〕</font></font><font size=4px>乞依前恩，給臣精兵一萬，送臣磧北，撫定荒民。」</font><font size=4px color="#009090"><font size=4px>〔磧，七迹翻。〕</font></font><font size=4px>詔付中書門下博議，涼州刺史袁翻以為：「自國家都洛以來，蠕蠕、高車迭相吞噬，始則蠕蠕授首，</font><font size=4px color="#009090"><font size=4px>〔謂佗汗也，事見一百四十七卷天監七年。〕</font></font><font size=4px>既而高車被擒。</font><font size=4px color="#009090"><font size=4px>〔謂彌俄突也。〕</font></font><font size=4px>今高車自奮於衰微之中，克雪讎恥，誠由種類繁多，</font><font size=4px color="#009090"><font size=4px>〔種，章勇翻。〕</font></font><font size=4px>終不能相滅。自二虜交鬬，邊境無塵，數十年矣，此中國之利也。今蠕蠕相繼歸誠，</font><font size=4px color="#009090"><font size=4px>〔兩主，謂阿那緕、婆羅門。〕</font></font><font size=4px>雖戎狄禽獸，終無純固之節，然存亡繼絕，帝王本務。若棄而不受，則虧我大德；若納而撫養，則損我資儲；或全徙內地，則非直其情不願，亦恐終為後患，劉、石是也。</font><font size=4px color="#009090"><font size=4px>〔謂漢徙胡羯於內地，至於晉世，卒階劉、石之亂。〕</font></font><font size=4px>且蠕蠕尚存，則高車猶有內顧之憂，未暇窺窬上國；若其全滅，則高車跋扈之勢，豈易可知！</font><font size=4px color="#009090"><font size=4px>〔易，以豉翻。〕</font></font><font size=4px>今蠕蠕雖亂而部落猶眾，處處棋布，以望舊主，高車雖強，未能盡服也。愚謂蠕蠕二主並宜存之，居阿那緕於東，處婆羅門於西，分其降民，各有攸屬。阿那緕所居非所經見，不敢臆度；婆羅門請脩西海故城以處之。</font><font size=4px color="#009090"><font size=4px>〔處，昌呂翻。度，徒洛翻。〕</font></font><font size=4px>西海在酒泉之北，去高車所居金山千餘里，</font><font size=4px color="#009090"><font size=4px>〔此西海非王莽所置西海郡之西海，但言在酒泉之北，則別有西海故城也。按北史蠕蠕傳，西海郡，即漢、晉舊鄣。袁翻又曰：直張掖西北千二百里。又按晉志，漢獻帝興平二年，武威太守張雅請置西海郡於居延，蓋此即漢、晉舊鄣也。金山形如兜鍪，其後突厥居金山之陽，即此山。〕</font></font><font size=4px>實北虜往來之衝要，土地沃衍，大宜耕稼。宜遣一良將，配以兵仗，監護婆羅門，</font><font size=4px color="#009090"><font size=4px>〔將，即亮翻。監，工銜翻。〕</font></font><font size=4px>因令屯田，以省轉輸之勞。其北則臨大磧，野獸所聚，</font><font size=4px color="#009090"><font size=4px>〔磧，七迹翻。〕</font></font><font size=4px>使蠕蠕射獵，彼此相資，足以自固。外以輔蠕蠕之微弱，內亦防高車之畔援，</font><font size=4px color="#009090"><font size=4px>〔韓詩云：畔援，武強也。鄭玄云：跋扈也。〕</font></font><font size=4px>此安邊保塞之長計也。若婆羅門能收離聚散，復興其國者，</font><font size=4px color="#009090"><font size=4px>〔復興，扶又翻。〕</font></font><font size=4px>漸令北轉，徙度流沙，則是我之外藩，高車勍敵，</font><font size=4px color="#009090"><font size=4px>〔勍，渠京翻。〕</font></font><font size=4px>西北之虞可以無慮。如其姦回反覆，不過為逋逃之寇，於我何損哉﹖」朝議是之。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　九月，柔然可汗俟匿伐詣懷朔鎮請兵，且迎阿那緕。俟匿伐，阿那緕之兄也。冬，十月，錄尚書事高陽王雍等奏：「懷朔鎮北吐若奚泉，原野平沃，請置阿那緕於吐若奚泉，</font><font size=4px color="#009090"><font size=4px>〔吐若奚泉在懷朔鎮北無結山下。〕</font></font><font size=4px>婆羅門於故西海郡，令各帥部落，收集離散。阿那緕所居既在境外，宜少優遣，</font><font size=4px color="#009090"><font size=4px>〔少，詩沼翻。〕</font></font><font size=4px>婆羅門不得比之。其婆羅門未降以前蠕蠕歸化者，悉令州鎮部送懷朔鎮以付阿那緕。」詔從之。</font><font size=4px color="#009090"><font size=4px>〔為阿那緕、婆羅門皆叛去張本。〕</font></font><font size=4px>

 　　14十一月，癸丑，魏侍中、車騎大將軍侯剛加儀同三司。</font><font size=4px color="#009090"><font size=4px>〔騎，奇寄翻。〕</font></font><font size=4px>

 　　15魏以東益、南秦氐皆反，庚辰，以秦州刺史河間王琛為行臺以討之。琛恃劉騰之劫，</font><font size=4px color="#009090"><font size=4px>〔琛求為劉騰養子，見上卷天監十七年。琛，丑林翻。〕</font></font><font size=4px>貪暴無所畏忌，大為氐所敗。</font><font size=4px color="#009090"><font size=4px>〔敗，補邁翻。〕</font></font><font size=4px>中尉彈奏，</font><font size=4px color="#009090"><font size=4px>〔彈，徒丹翻。〕</font></font><font size=4px>會赦，除名，尋復王爵。

 　　16魏以安西將軍元洪超兼尚書行臺，詣敦煌安置柔然婆羅門。</font><font size=4px color="#009090"><font size=4px>〔敦，徒門翻。〕</font></font><font size=4px>

 　　三年（壬寅、五二二）

 　　1春，正月，庚子，以尚書令袁昂為中書監，吳郡太守王暕為尚書左僕射。</font><font size=4px color="#009090"><font size=4px>〔暕，古限翻。〕</font></font><font size=4px>

 　　2辛亥，魏主耕籍田。

 　　3魏宋雲與惠生自洛陽西行四千里，至赤嶺，乃出魏境，</font><font size=4px color="#009090"><font size=4px>〔赤嶺在唐鄯州鄯城縣西二百餘里。〕</font></font><font size=4px>又西行，再期，至乾羅國而還。二月，達洛陽，得佛經一百七十部。</font><font size=4px color="#009090"><font size=4px>〔魏遣宋雲求佛經事，始上卷天監十七年。〕</font></font><font size=4px>

 　　4高車王伊匐遣使入貢于魏。</font><font size=4px color="#009090"><font size=4px>〔匐，蒲北翻。使，疏吏翻。〕</font></font><font size=4px>夏，四月，庚辰，魏以伊匐為鎮西將軍、西海郡公、高車王。久之，伊匐與柔然戰敗，其弟越居殺伊匐自立。

 　　5五月，壬辰朔，日有食之，既。

 　　6癸巳，大赦。

 　　7冬，十一月，甲午，領軍將軍始興忠武王憺卒。</font><font size=4px color="#009090"><font size=4px>〔憺，徒敢翻，又徒濫翻。〕</font></font><font size=4px>

 　　8乙巳，魏主祀圜丘。

 　　9初，魏世祖</font><span class="h"><font size=4px>【章：十二行本「祖」作「宗」；乙十一行本同；孔本同。】</font></font><font size=4px>以玄始曆浸疏，</font><font size=4px color="#009090"><font size=4px>〔宋文帝元嘉二十九年魏行玄始曆。〕</font></font><font size=4px>命更造新曆。</font><font size=4px color="#009090"><font size=4px>〔更，工衡翻。〕</font></font><font size=4px>至是，著作郎崔光表取盪寇將軍張龍祥</font><span class="h"><font size=4px>【嚴：「龍」改「農」。】</font></font><font size=4px>等九家所上曆，候驗得失，合為一曆，以壬子為元，應魏之水德，應魏之水德，</font><font size=4px color="#009090"><font size=4px>〔壬癸，水也。水旺於子，故以壬子為元。上，時掌翻。〕</font></font><font size=4px>命曰正光曆。丙午，初行正光曆，大赦。</font><font size=4px color="#009090"><font size=4px>〔考異曰：後魏律曆志云：「曆成，會孝明帝加元服，改元正光，因命曰正光曆。」按帝紀，「正光元年七月辛卯加元服，三年十一月丙午行正光曆」，今從之。〕</font></font><font size=4px>

 　　10十二月，乙酉，魏以車騎大將軍、尚書右僕射元欽為儀同三司，</font><font size=4px color="#009090"><font size=4px>〔騎，奇寄翻。〕</font></font><font size=4px>太保京兆王繼為太傅，司徒崔光為太保。

 　　11初，太子統之未生也，上養臨川王宏之子正德為子。正德少粗險，</font><font size=4px color="#009090"><font size=4px>〔少，詩照翻。〕</font></font><font size=4px>上即位，正德意望東宮。及太子統生，正德還本，賜爵西豐侯。</font><font size=4px color="#009090"><font size=4px>〔沈約宋志臨川郡有西豐縣。〕</font></font><font size=4px>正德怏怏不滿意，常蓄異謀。</font><font size=4px color="#009090"><font size=4px>〔怏，於兩翻。〕</font></font><font size=4px>是歲，正德自黃門侍郎為輕車將軍，頃之，亡奔魏，自稱廢太子避禍而來。魏尚書左僕射蕭寶寅上表曰：「豈有伯為天子，父作揚州，</font><font size=4px color="#009090"><font size=4px>〔元年臨川王宏為揚州刺史。〕</font></font><font size=4px>棄彼密親，遠投他國！不如殺之。」由是魏人待之甚薄，正德乃殺一小兒，稱為己子，遠營葬地；魏人不疑，明年，復自魏逃歸，</font><font size=4px color="#009090"><font size=4px>〔復，扶又翻。考異曰：梁書正德傳：「普通六年為輕車將軍，頃之奔魏。七年自魏逃歸。」魏書蕭衍傳：「正光二年弟子正德來奔。」南史正德傳：「普通三年為輕車將軍，頃之奔魏，又自魏逃歸。六年，隨豫章王北侵，輒棄軍走。」北史蕭寶寅傳，正光四年表論考課後，乃云表論正德，後乃云莫折大提反。按大提反在正光五年。唯南北史年月前後相近，今從之。〕</font></font><font size=4px>上泣而誨之，復其封爵。</font><font size=4px color="#009090"><font size=4px>〔為後正德納侯景張本。〕</font></font><font size=4px>

 　　12柔然阿那緕求粟為種，</font><font size=4px color="#009090"><font size=4px>〔種，章勇翻。〕</font></font><font size=4px>魏與之萬石。

 　　婆羅門帥部落叛魏，亡歸嚈噠。魏以平西府長史代人費穆兼尚書右丞西北道行臺，將兵討之，</font><font size=4px color="#009090"><font size=4px>〔魏收官氏志：西方費連氏，後改為費氏。〕</font></font><font size=4px>柔然遁去。穆謂諸將曰：「戎狄之性，見敵即走，乘虛復出，若不使之破膽，終恐疲於奔命。」</font><font size=4px color="#009090"><font size=4px>〔左傳，巫臣遺子重、子反書曰：「吾必使汝疲於奔命以死。」奔命者，赴急之兵也。復，扶又翻。〕</font></font><font size=4px>乃簡練精騎，伏於山谷，以步兵之羸者為外營，</font><font size=4px color="#009090"><font size=4px>〔騎，奇寄翻。羸，倫為翻。〕</font></font><font size=4px>柔然果至，奮擊，大破之。婆羅門為涼州軍所擒，送洛陽。

 　　四年（癸卯、五二三）

 　　1春，正月，辛卯，上祀南郊，大赦。丙午，祀明堂。二月，乙亥，耕藉田。

 　　2柔然大饑，阿那緕帥其眾入魏境，表求賑給。</font><font size=4px color="#009090"><font size=4px>〔帥，讀曰率。賑，之忍翻。〕</font></font><font size=4px>己亥，魏以尚書左丞元孚為行臺尚書，持節撫諭柔然。孚，譚之孫也。</font><font size=4px color="#009090"><font size=4px>〔魏孝昌元年，元譚為幽州都督，後此三年。按魏書，譚，太武之子。蓋魏宗室多有同名者。〕</font></font><font size=4px>將行，表陳便宜，以為：「蠕蠕久來強大，昔在代京，常為重備。今天祚大魏，使彼自亂亡，稽首請服。</font><font size=4px color="#009090"><font size=4px>〔蠕，人兗翻。稽，音啟。〕</font></font><font size=4px>朝廷鳩其散亡，禮送令返，宜因此時善思遠策。昔漢宣之世， 呼韓款塞，漢遣董忠、韓昌領邊郡士馬送出朔方，因留衛助。</font><font size=4px color="#009090"><font size=4px>〔事見二十七卷漢宣帝甘露三年。〕</font></font><font size=4px>又，光武時亦使中郎將段彬置安集掾史，隨單于所在，參察動靜。 </font><font size=4px color="#009090"><font size=4px>〔事見四十四卷漢光帝建武二十六年。掾，俞絹翻。單，音蟬。〕</font></font><font size=4px>今宜略依舊事，借其閒地，聽其田牧，粗置官屬，示相慰撫。</font><font size=4px color="#009090"><font size=4px>〔粗，坐五翻。〕</font></font><font size=4px>嚴戒邊兵，因令防 察，使親不至矯詐，疏不容反叛，最策之得者也。」魏人不從。

 　　柔然俟匿伐入朝于魏。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　3三月，魏司空劉騰卒。宦官為騰義息重服者四十餘人，衰絰送葬者以百數，朝貴送葬者塞路滿野。</font><font size=4px color="#009090"><font size=4px>〔衰，倉回翻。塞，悉則翻。〕</font></font><font size=4px>

 　　4夏，四月，魏元孚持白虎幡勞阿那緕於柔玄、懷荒二鎮之間。</font><font size=4px color="#009090"><font size=4px>〔懷荒鎮在柔玄鎮之東，禦夷鎮之西。勞，力到翻。〕</font></font><font size=4px>阿那緕眾號三十萬，陰有異志，遂拘留孚，載以轀車。</font><font size=4px color="#009090"><font size=4px>〔應劭註漢書曰：轒轀，匈奴車。師古曰：轀，於云翻。〕</font></font><font size=4px>每集其眾，坐孚東廂，稱為行臺，甚加禮敬。引兵而南，所過剽掠，</font><font size=4px color="#009090"><font size=4px>〔剽，匹妙翻。〕</font></font><font size=4px>至平城，乃聽孚還。有司奏孚辱命，抵罪。甲申，魏遣尚書令李崇、左僕射元纂帥騎十萬擊柔然。</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>阿那緕聞之，驅良民二千、公私馬牛羊數十萬北遁，崇追之三千餘里，不及而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　纂使鎧曹參軍于謹帥騎二千追柔然，至郁對原，前後十七戰，屢破之。</font><font size=4px color="#009090"><font size=4px>〔鎧，可亥翻。〕</font></font><font size=4px>謹，忠之從曾孫也，</font><font size=4px color="#009090"><font size=4px>〔于忠以保護胡太后，恃功專恣。從，才用翻。〕</font></font><font size=4px>性深沈，有識量，涉獵經史。少時，屏居田里，不求仕進，</font><font size=4px color="#009090"><font size=4px>〔沈，持林翻。少，詩照翻。屏，必郢翻。〕</font></font><font size=4px>或勸之仕，謹曰：「州郡之職，昔人所鄙；</font><font size=4px color="#009090"><font size=4px>〔後漢梁竦曰：州郡之職，徒勞人耳。〕</font></font><font size=4px>台鼎之位，須待時來。」纂聞其名而辟之。後帥輕騎出塞覘候，屬鐵勒數千騎奄至，</font><font size=4px color="#009090"><font size=4px>〔覘，丑廉翻，又丑豔翻。屬，之欲翻。高車部，或曰敕勒，訛為鐵勒。〕</font></font><font size=4px>謹以眾寡不敵，退必不免，乃散其眾騎，使匿叢薄之間，又遣人升山指麾，若部分軍眾者。</font><font size=4px color="#009090"><font size=4px>〔分，扶問翻。〕</font></font><font size=4px>鐵勒望見，雖疑有伏兵，自恃其眾，進軍逼謹。謹以常乘駿馬，一紫一騧，</font><font size=4px color="#009090"><font size=4px>〔騧，古花翻。〕</font></font><font size=4px>鐵勒所識，乃使二人各乘一馬突陣而出，鐵勒以為謹也，爭逐之；謹餘軍擊其追騎，鐵勒遂走，謹因得入塞。

 　　李崇長史鉅鹿魏蘭根說崇曰：「昔緣邊初置諸鎮，地廣人稀，或徵發中原強宗子弟，或國之肺腑，寄以爪牙。中年以來，有司號為『府戶』，役同廝養，</font><font size=4px color="#009090"><font size=4px>〔說，式芮翻。廝，音斯。養，余亮翻。〕</font></font><font size=4px>官婚班齒，致失清流，而本來族類，各居榮顯，顧瞻彼此，理當憤怨。宜改鎮立州，分置郡縣，凡是府戶，悉免為民，入仕次敘，一準其舊文武兼用，威恩井並施。此計若行，國家庶無北顧之慮矣。」崇為之奏聞，事寢，不報。</font><font size=4px color="#009090"><font size=4px>〔為後改鎮為州無及於事張本。為，于偽翻。〕</font></font><font size=4px>

 　　5初，元叉既幽胡太后，常入直於魏主所居殿側，曲盡佞媚，帝由是寵信之。叉出入禁中，恆令勇士持兵以自先後。</font><font size=4px color="#009090"><font size=4px>〔恆，戶登翻。先，悉薦翻。後，胡茂翻。〕</font></font><font size=4px>時出休於千秋門外，施木欄楯，欄，檻也。楯，食尹翻。〕使腹心防守以備竊發，士民求見者，遙對之而已。其始執政之時，矯情自飾，以謙勤接物，時事得失，頗以關懷。既得志，遂自驕慢，嗜酒好色，貪吝寶賄，與奪任情，紀綱壞亂。父京兆王繼尤貪縱，與其妻子各受賂遺，請屬有司，</font><font size=4px color="#009090"><font size=4px>〔好，呼到翻。遺，于季翻。屬，之欲翻。〕</font></font><font size=4px>莫敢違者。乃至郡縣小吏亦不得公選，牧、守、令、長率皆貪污之人。</font><font size=4px color="#009090"><font size=4px>〔守，式又翻。令，郎定翻。長，知兩翻。〕</font></font><font size=4px>由是百姓困窮，人人思亂。

 　　武衛將軍于景，忠之弟也，謀廢叉，叉黜為懷荒鎮將。</font><font size=4px color="#009090"><font size=4px>〔將，即亮翻。宋白曰：後魏懷荒、禦夷一鎮皆在蔚州界。〕</font></font><font size=4px>及柔然入寇，鎮民請糧，景不肯給，鎮民不勝忿，遂反，執景，殺之。未幾，沃野鎮民破六韓拔陵聚眾反，殺鎮將，改元真王，</font><font size=4px color="#009090"><font size=4px>〔勝，音升。幾，居豈翻。魏收曰：破六韓，單于之苗裔也。初，呼廚泉入朝于漢，為魏武所留，遣其叔父右賢王去卑監本國戶。魏氏方興，率部南轉，去卑遣弟右谷蠡王潘六奚帥軍北禦，軍敗，奚及五子俱沒於魏，其子孫遂以潘六奚為氏，後人訛誤以為破六韓，又曰破洛汗。考異曰：魏帝紀：「正光五年破落汗拔陵反，詔臨淮王或討之，五月，或敗，削官。」按令狐德棻周書賀拔勝傳：「衛可孤圍懷朔經年，勝乃告急於或。」然則拔陵反當在四年。蓋帝紀因詔或討拔陵而言之，非拔陵於時始反也。周書作「破六韓」，今從之。〕</font></font><font size=4px>諸鎮華、夷之民往往響應，拔陵引兵南侵，遣別帥衛可孤圍武川鎮，</font><font size=4px color="#009090"><font size=4px>〔考異曰：北史「孤」作「緕」，今從周書。〕</font></font><font size=4px>又攻懷朔鎮。尖山賀拔度拔及其三子允、勝、岳皆有材勇，</font><font size=4px color="#009090"><font size=4px>〔魏收志，尖山縣屬神武郡。薛居正五代史周密傳，神武川屬應州。令狐德棻曰：賀拔之先，與魏氏同出陰山。魏書官氏志，內入諸姓有賀拔氏。〕</font></font><font size=4px>懷朔鎮將楊擢度拔為統軍，三子為軍主以拒之。

 　　6魏景明之初，世宗命宦者白整為高祖及文昭高后鑿二佛龕於龍門山，</font><font size=4px color="#009090"><font size=4px>〔龕，口含翻。此龍門山即伊闕山也。為，于偽翻；下復為同。〕</font></font><font size=4px>皆高百尺。</font><font size=4px color="#009090"><font size=4px>〔高，居報翻。〕</font></font><font size=4px>永平中，劉騰復為世宗鑿一龕，</font><font size=4px color="#009090"><font size=4px>〔復，扶又翻。〕</font></font><font size=4px>至是二十四年，凡用十八萬二千餘工而未成。

 　　7秋，七月，辛亥，魏詔：「見在朝官，依令七十合解者，</font><font size=4px color="#009090"><font size=4px>〔見，賢遍翻。七十而致事，合解所任。〕</font></font><font size=4px>可給本官半祿，以終其身。」

 　　8九月，魏詔侍中、太尉汝南王悅入居門下，與丞相高陽王雍參決尚書奏事。

 　　9冬，十月，庚午，以中書監、中衛將軍袁昂為尚書令，即本號開府儀同三司。</font><font size=4px color="#009090"><font size=4px>〔本號，中衛將軍號。〕</font></font><font size=4px>

 　　10魏平恩文宣公崔光疾篤，魏主親撫視之，拜其子勵為齊州刺史，為之撤樂，罷遊眺。丁酉，光卒，帝臨，哭之慟，為減常膳。</font><font size=4px color="#009090"><font size=4px>〔以光擁立之功也。為，于偽翻。〕</font></font><font size=4px>

 　　光寬和樂善，</font><font size=4px color="#009090"><font size=4px>〔樂，音洛。〕</font></font><font size=4px>終日怡怡，未嘗忿恚。</font><font size=4px color="#009090"><font size=4px>〔恚，於避翻。〕</font></font><font size=4px>于忠、元叉用事，以光舊德，皆尊敬之，事多咨決，而不能救裴、郭、清河之死，</font><font size=4px color="#009090"><font size=4px>〔裴，郭死見上卷天監十四年。清河王懌死見上元年。〕</font></font><font size=4px>時人比之張禹、胡廣。

 　　光且死，薦都官尚書賈思伯為侍講。帝從思伯受春秋，思伯雖貴，傾身下士。</font><font size=4px color="#009090"><font size=4px>〔下，遐稼翻。〕</font></font><font size=4px>或問思伯曰：「公何以能不驕﹖」思伯曰「衰至便驕，何常之有！」當時以為雅談。

 　　11十一月，癸未朔，日有食之。

 　　12甲辰，尚書左僕射王暕卒。</font><font size=4px color="#009090"><font size=4px>〔暕，古限翻。〕</font></font><font size=4px>

 　　13梁初唯揚、荊、郢、江、湘、梁、益七州用錢，交、廣用金銀，餘州雜以穀帛交易。上乃鑄五銖錢，肉好周郭皆備。</font><font size=4px color="#009090"><font size=4px>〔韋昭曰：肉，錢形也。好，孔也。杜佑曰：內郭為肉，外郭為好。孟康曰：周郭，周阋為郭也。肉，疾僦翻。好，呼到翻。〕</font></font><font size=4px>別鑄無肉郭者，謂之「女錢」。民間私用女</font><span class="h"><font size=4px>【章：十二行本「女」作「古」；乙十一行本同；孔本同。】</font></font><font size=4px>錢交易，禁之不能止，乃議盡罷銅錢。十二月，戊午，始鑄鐵錢。

 　　14魏以洝南王悅為太保。 
</font><!--/HTMLBUILERPART0--><font size=4px>