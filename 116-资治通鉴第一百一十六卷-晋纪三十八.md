<font size=4px>　　晉紀三十八</font><font size=4px color="#009090"><font size=4px>〔起重光大淵獻（辛亥），盡閼逢攝提格（甲寅），凡四年。〕</font></font><font size=4px>

 　　安皇帝辛

 　　義熙七年（辛亥、四一一）

 　　春，正月，己未，劉裕還建康。

 　　秦廣平公弼有寵於秦王興，為雍州刺史，鎮安定。</font><font size=4px color="#009090"><font size=4px>〔姚秦分嶺北五郡置雍州刺史，鎮安定。雍，於用翻。〕</font></font><font size=4px>姜紀諂附於弼，勸弼結興左右以求入朝。興徵弼為尚書令、侍中、大將軍。弼遂傾身結納朝士，</font><font size=4px color="#009090"><font size=4px>〔朝，直傜翻。〕</font></font><font size=4px>收采名勢，以傾東宮；國人惡之。</font><font size=4px color="#009090"><font size=4px>〔惡，烏路翻。〕</font></font><font size=4px>會興以西北多叛亂，欲命重將鎮撫之；</font><font size=4px color="#009090"><font size=4px>〔將，即亮翻；下待將同。〕</font></font><font size=4px>隴東太守郭播請使弼出鎮；</font><font size=4px color="#009090"><font size=4px>〔魏收地形志有隴東郡，領沍陽、祖厲、撫夷三縣，不載立郡之始，蓋苻、姚所置也。西魏置隴東於汧源，唐之隴州是也。〕</font></font><font size=4px>興不從，以太常索稜為太尉、領隴西內史，使招撫西秦。</font><font size=4px color="#009090"><font size=4px>〔為索 稜降西秦張本。索，昔各翻。〕</font></font><font size=4px>西秦王乾歸遣使送所掠守宰，謝罪請降。</font><font size=4px color="#009090"><font size=4px>〔謂去年克南安、略陽、隴西諸郡所得守宰也。使，疏吏翻。降，戶江翻。〕</font></font><font size=4px>興遣鴻臚拜乾 歸督隴西、嶺北、</font><span class="h"><font size=4px>【章：甲十一行本「北」下有「匈奴」二字；乙十一行本同；孔本同；張校同。】</font></font><font size=4px>雜胡諸軍事、征西大將軍、河州、河州牧、單于、河南王， 太子熾磐為鎮西將軍、左賢王、平昌公。</font><font size=4px color="#009090"><font size=4px>〔臚，陵如翻。單，音蟬。熾，昌志翻。〕</font></font><font size=4px>

 　　興命群臣搜舉賢才。右僕射梁喜曰：「臣累受詔而未得其人，可謂世之乏才。」興曰：「自古帝王之興，未嘗取相於昔人，</font><font size=4px color="#009090"><font size=4px>〔相，息亮翻。〕</font></font><font size=4px>待將於將來，隨時任才，皆能致治。</font><font size=4px color="#009090"><font size=4px>〔將，即亮翻。治，直吏翻。〕</font></font><font size=4px>卿自識拔不明，豈得遠誣四海乎﹖」群臣咸悅。</font><font size=4px color="#009090"><font size=4px>〔姚興之折梁喜誠是矣，群臣體興之意而明揚仄陋者誰乎﹖此所謂好虛名而無實用者也。〕</font></font><font size=4px>

 　　秦姚詳屯杏城，為夏王勃勃所逼，</font><font size=4px color="#009090"><font size=4px>〔夏，戶雅翻。〕</font></font><font size=4px>南奔大蘇；勃勃遣平東將軍鹿弈干追斬之，盡俘其眾。勃勃南攻安定，破尚書楊佛嵩于青石北原，降其眾四萬五千；</font><font size=4px color="#009090"><font size=4px>〔降，戶江翻。〕</font></font><font size=4px>進攻東鄉，下之，徙三千餘戶于貳城。秦鎮北參軍王買德奔夏，夏王勃勃問以滅秦之策，買德曰：「秦德雖衰，藩鎮猶固，願且蓄力以待之。」勃勃以買德為軍師中郎將。</font><font size=4px color="#009090"><font size=4px>〔買德遂為夏之謀臣。〕</font></font><font size=4px>秦王興遣衛大將軍常山公顯迎姚詳，弗及，遂屯杏城。

 　　劉藩帥，孟懷玉等諸將追盧循至嶺表，</font><font size=4px color="#009090"><font size=4px>〔帥，讀曰率。〕</font></font><font size=4px>二月，壬午，懷玉克始興，斬徐道覆。

 　　河南王乾歸徙鮮卑僕渾部三千餘戶于度堅城，</font><font size=4px color="#009090"><font size=4px>〔僕渾降乾歸見上卷上年。度堅城即乞伏先所都度堅山城也。〕</font></font><font size=4px>以子敕勃為秦興太守以鎮之。</font><font size=4px color="#009090"><font size=4px>〔乞伏乾歸本建國號曰秦，故置秦興郡于度堅山。〕</font></font><font size=4px>

 　　焦朗猶據姑臧，</font><font size=4px color="#009090"><font size=4px>〔朗據姑臧見上卷上年。〕</font></font><font size=4px>沮渠蒙遜攻拔其城，</font><font size=4px color="#009090"><font size=4px>〔沮，子余翻。〕</font></font><font size=4px>執朗而宥之；以其弟拏為秦州刺史，鎮姑臧。</font><font size=4px color="#009090"><font size=4px>〔拏，女居翻。〕</font></font><font size=4px>遂伐南涼，圍樂都，</font><font size=4px color="#009090"><font size=4px>〔樂，音洛。〕</font></font><font size=4px>三旬不克；南涼王傉檀以子安周為質，乃還。</font><font size=4px color="#009090"><font size=4px>〔質，音致。〕</font></font><font size=4px>

 　　吐谷渾樹洛干伐南涼，敗南涼太子虎臺。</font><font size=4px color="#009090"><font size=4px>〔敗，補邁翻。〕</font></font><font size=4px>

 　　 南涼王傉檀欲復伐沮渠蒙遜，邯川護軍孟愷諫曰：</font><font size=4px color="#009090"><font size=4px>〔復，扶又翻。水經：河自西平郡東流，逕澆河郡故城北，又東逕石城南，又東逕邯川城南。劉昫曰：廓州化隆縣 東，古邯川地。杜佑曰：後漢和帝時，侯霸置東、西邯屯田五部。邯，水名也，分流左右，在寧塞郡。據唐志，寧塞本澆河郡，唐玄宗天寶中更名；今之廓州。〕</font></font><font size=4px>「蒙遜新并姑臧，凶劫方盛，不可攻也。」傉檀不從，五道俱進，至番禾、苕藋，</font><font size=4px color="#009090"><font size=4px>〔番，音盤。藋，徒弔翻。〕</font></font><font size=4px>掠五千餘戶而還。</font><font size=4px color="#009090"><font size=4px>〔還，從宣翻，又如字；下 同。〕</font></font><font size=4px>將軍屈右曰：「今既獲利，宜倍道旋師，早度險阨。蒙遜善用兵，若輕軍猝至，大敵外逼，徙戶內叛，此危道也。」衛尉伊力廷曰：「彼步我騎，</font><font size=4px color="#009090"><font size=4px>〔騎，奇寄 翻。〕</font></font><font size=4px>勢不相及。今倍道而歸則示弱，且捐棄資財，非計也。」俄而昏霧風雨，蒙遜兵大至，傉檀敗走。蒙遜進圍樂都，傉檀嬰城固守，以子染干為質以請和，</font><font size=4px color="#009090"><font size=4px>〔質，音致。〕</font></font><font size=4px>蒙遜乃還。

 　　三月，劉裕始受太尉、中書監，</font><font size=4px color="#009090"><font size=4px>〔加太尉見上卷五年。加中書監見六年。〕</font></font><font size=4px>以劉穆之為太尉司馬，陳郡殷景仁為行參軍。</font><font size=4px color="#009090"><font size=4px>〔行參軍，未得與參軍事班也，註已見前。〕</font></font><font size=4px>裕問穆之曰：「孟昶參佐誰堪入我府者﹖」穆之舉前建威中兵參軍謝晦。晦，安兄據之曾孫也，</font><font size=4px color="#009090"><font size=4px>〔孟昶為建威將軍，辟晦為中兵參軍。〕</font></font><font size=4px>裕即命為參軍。裕嘗訊囚，其旦，刑獄參軍有疾，以晦代之；於車中一覽訊牒，催促便下。</font><font size=4px color="#009090"><font size=4px>〔下，遐稼翻。〕</font></font><font size=4px>相府多，</font><font size=4px color="#009090"><font size=4px>〔相，息亮翻。〕</font></font><font size=4px>獄繫殷積，晦隨問酬辨，曾無違謬；裕由是奇之，即日署刑獄賊曹。</font><font size=4px color="#009090"><font size=4px>〔刑獄蓋分民曹、賊曹，賊曹掌盜賊事。宋志，諸府參軍有長流賊曹、刑獄賊曹、城局賊曹；刑獄無民曹。謝晦為參軍，未掌曹職，今乃升署。〕</font></font><font size=4px>晦美風姿，善言笑，博贍多通，</font><font size=4px color="#009090"><font size=4px>〔贍，時豔翻。〕</font></font><font size=4px>裕深加賞愛。
 
 　　盧循行收兵至番禺，遂圍之，孫處拒守二十餘日。</font><font size=4px color="#009090"><font size=4px>〔番禺，音潘愚。處，昌呂翻。〕</font></font><font size=4px>沈田子言於劉藩曰：「番曰：「番禺城雖險固，本賊之巢穴；今循圍之，或有內變。且孫季高眾力寡弱，</font><font size=4px color="#009090"><font size=4px>〔孫處，字季高。〕</font></font><font size=4px>不能持久，若使還據廣州，凶勢復振矣。」</font><font size=4px color="#009090"><font size=4px>〔復，扶又翻。〕</font></font><font size=4px>夏，四月，田子引兵救番禺，擊循，破之，所殺萬餘人。循走，田子與處共追之，又破循於蒼梧、鬱林、寧浦。</font><font size=4px color="#009090"><font size=4px>〔蒼梧、鬱林，漢古郡。寧浦郡，吳分合浦郡立。蒼梧，唐之鬱州；鬱林，唐之鬱林州；寧浦，唐之橫州。〕</font></font><font size=4px>會處病，不能進，循奔交州。

 　　初，九真太守李遜作亂，</font><font size=4px color="#009090"><font size=4px>〔九真，漢古郡，唐之愛州。〕</font></font><font size=4px>交州刺史交趾杜瑗討斬之。瑗卒，</font><font size=4px color="#009090"><font size=4px>〔瑗，于眷翻。卒，子恤翻。〕</font></font><font size=4px>朝廷以其子慧度為交州刺史。詔書未至，循襲破合，</font><font size=4px color="#009090"><font size=4px>〔合浦，漢古郡，唐之廉州。〕</font></font><font size=4px>徑向交州；慧度帥州府文武拒循於石碕，破之。</font><font size=4px color="#009090"><font size=4px>〔碕，渠羈翻。岸曲曰碕。帥，讀曰率。〕</font></font><font size=4px>循餘眾猶三千人，李遜餘黨李脫等結集俚獠五千餘人以應循。</font><font size=4px color="#009090"><font size=4px>〔俚，音里。獠，魯皓翻。〕</font></font><font size=4px>庚子，循晨至龍編南津；</font><font size=4px color="#009090"><font size=4px>〔交趾郡龍編縣，州郡皆治焉。水經註：漢建安二十三年，立州之始，蛟龍磐編於水南北二津，故改龍淵曰龍編。余據二漢志皆作「龍編」，無亦師古、章懷避唐諱，因亦改「淵」為「編」乎！〕</font></font><font size=4px>慧度悉散家財以賞軍士，與循合戰，擲雉尾炬焚其艦，</font><font size=4px color="#009090"><font size=4px>〔雉尾炬，東草之一頭，施鐵鏃，草尾則開如雉尾然，爇火以投敵。艦，戶黯翻。〕</font></font><font size=4px>以步兵夾岸射之，</font><font size=4px color="#009090"><font size=4px>〔射，而亦翻。〕</font></font><font size=4px>循眾艦俱然，兵眾大潰。循知不免，先鴆妻子，召妓妾問曰：</font><font size=4px color="#009090"><font size=4px>〔妓，渠綺翻。〕</font></font><font size=4px>「誰能從我死者﹖」多云：「雀鼠貪生，就死實難。」或云：「官尚當死，某豈願生！」乃悉殺諸辭死者，因自投于水。慧度取其尸斬之，并其父子及李脫等，函七首送建康。

 　　初，劉毅在京口，貧困，與知識射於東堂。庾悅為司徒右長史，後至奪其射堂；眾人皆避之，毅獨不去。悅廚饌甚盛，不以及毅；毅從悅求子鵝炙，</font><font size=4px color="#009090"><font size=4px>〔饌，雛戀翻，又雛睆翻。炙，之夜翻。子鵝為炙尤肥美。〕</font></font><font size=4px>悅怒不與，毅由是銜之。至是毅求兼督江州，詔許之。因奏稱：「江州內地，以治民為職，</font><font size=4px color="#009090"><font size=4px>〔治，直之翻。〕</font></font><font size=4px>不當置軍府彫耗民力，宜罷軍府移鎮豫章；而尋陽接蠻，吾即州府千兵以助郡戌。」於是解悅都督、將軍官，以刺史鎮豫章。毅以親將趙恢領千兵守尋陽；悅府文武三千悉入毅府，符攝嚴峻。</font><font size=4px color="#009090"><font size=4px>〔符攝，符下江州追攝之也。〕</font></font><font size=4px>悅忿懼，至豫章，疽發背卒。</font><font size=4px color="#009090"><font size=4px>〔疽，千余翻。卒，子恤翻。〕</font></font><font size=4px>

 　　河南王乾歸徙羌句豈等部眾五千餘戶于疊蘭城</font><font size=4px color="#009090"><font size=4px>〔句豈降乾歸見上卷上年。疊蘭城在大夏西南，砲崀東北。〕</font></font><font size=4px>以兄子阿迆為興國太守以鎮之；</font><font size=4px color="#009090"><font size=4px>〔漢末，興國氐王阿貴據興國城，在略陽略陽郡界，乞伏因其地名置郡。〕</font></font><font size=4px>五月，復以子木弈干為武威太守，鎮砲崀城。</font><font size=4px color="#009090"><font size=4px>〔砲崀城，四年，乞伏熾磐所築。復，扶又翻。〕</font></font><font size=4px>

 　　丁卯，魏主嗣謁金陵，山陽侯奚斤居守。</font><font size=4px color="#009090"><font size=4px>〔守，式又翻。〕</font></font><font size=4px>昌黎王慕容伯兒謀反；己巳，奚斤并其黨收斬之。

 　　秋，七月，燕王跋以太子永領大單于，置四輔。</font><font size=4px color="#009090"><font size=4px>〔太子領大單于始於劉漢，時置左、右輔而已，跋增置前輔、後輔。單，音蟬。〕</font></font><font size=4px>

 　　柔然可汗斛律遣使獻馬三千匹於跋，</font><font size=4px color="#009090"><font size=4px>〔可，從刊入聲。汗，音寒。使，疏吏翻。〕</font></font><font size=4px>求娶跋女樂浪公主；</font><font size=4px color="#009090"><font size=4px>〔樂浪，音洛琅。〕</font></font><font size=4px>跋命群臣議之。遼西公素弗曰：「前世皆以宗女妻六夷，宜許以妃嬪之女，</font><font size=4px color="#009090"><font size=4px>〔嬪，毗賓翻。〕</font></font><font size=4px>樂浪公主不宜下降非類。」跋曰：「朕方崇信殊俗，柰何欺之！」乃以樂浪公主妻之。</font><font size=4px color="#009090"><font size=4px>〔妻，七細翻。〕</font></font><font size=4px>

 　　跋勤於政事，勸課農桑，省傜役，薄賦斂；</font><font size=4px color="#009090"><font size=4px>〔斂，力贍翻。〕</font></font><font size=4px>每遣守宰，必親引見，</font><font size=4px color="#009090"><font size=4px>〔見，賢遍翻。〕</font></font><font size=4px>問為政之要，以觀其能。燕人悅之。

 　　河南王乾歸遣平昌公熾磐及中軍審虔伐南涼。審虔，乾歸之子也。八月，熾磐兵濟河，</font><font size=4px color="#009090"><font size=4px>〔此濟金城河也。熾，昌志翻。〕</font></font><font size=4px>南涼王傉檀遣太子虎臺逆戰於嶺南；</font><font size=4px color="#009090"><font size=4px>〔専，奴沃翻。〕</font></font><font size=4px>南涼兵敗，虜牛馬十餘萬而還。</font><font size=4px color="#009090"><font size=4px>〔還，從宣翻，又如字；下同。〕</font></font><font size=4px>

 　　沮渠蒙遜帥輕騎襲西涼，</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>西涼公暠曰：「兵有不戰而敗敵者，</font><font size=4px color="#009090"><font size=4px>〔暠，古老翻。敗，補邁翻。〕</font></font><font size=4px>挫其銳也。蒙遜新與吾盟，</font><font size=4px color="#009090"><font size=4px>〔事見上卷上年。〕</font></font><font size=4px>而遽來襲我，我閉門不與戰，得其銳氣竭而擊之，蔑不克矣。」頃之，蒙遜糧盡而歸，暠遣世子歆帥騎七千邀擊之，蒙遜大敗，獲其將沮渠百年。

 　　河南王乾歸攻秦略陽太守姚龍於柏陽堡，克之；冬十一月，進攻南平太守王憬於水洛城，</font><font size=4px color="#009090"><font size=4px>〔水經註：水洛亭在隴山之西，漢略陽縣界。鄭戩曰：水洛城西占隴坻通秦州往來路，隴之二水環城西流，繞帶渭河，川平土沃，廣數百里。元豐九域志：德順軍西南一百里有水洛城，仁宗朝鄭戩使劉滬所築也。憬，居永翻。〕</font></font><font size=4px>又克之，徙民三千餘戶於譚郊。</font><font size=4px color="#009090"><font size=4px>〔譚郊在冶城西北。〕</font></font><font size=4px>遣乞伏審虔帥眾二萬城譚郊。</font><font size=4px color="#009090"><font size=4px>〔帥，讀曰率。〕</font></font><font size=4px>十二月，西羌彭利髮襲據枹罕，</font><font size=4px color="#009090"><font size=4px>〔枹，音膚。〕</font></font><font size=4px>自稱大將軍、河州牧，乾歸討之，不克。
 
 　　是歲，并州刺史劉道憐為北徐州刺史，移鎮彭城。

 　　八年（壬子、四一二）

 　　春，正月，河南王乾歸復討彭利髮，</font><font size=4px color="#009090"><font size=4px>〔復，扶又翻。〕</font></font><font size=4px>至奴葵谷。利髮棄眾南走，乾歸遣振威將軍乞伏公府追至清水，斬之，收羌戶一萬三千，以乞伏審虔為河州刺史，鎮枹罕而還。

 　　二月，丙子，以吳興太守孔靖為尚書右僕射。

 　　河南王乾歸徙都譚郊，命平昌公熾磐鎮苑川。乾歸擊吐谷渾陽若干於赤水，降之。</font><font size=4px color="#009090"><font size=4px>〔五代志：隋大業五年平吐谷渾，置河源郡於古赤水城，蓋近積石山。魏數地形志：臨洮郡有赤水縣。水經註：赤水城亦曰臨洮東城。降，戶江翻。〕</font></font><font size=4px>

 　　夏，四月，劉道道規以疾求歸，許之。道規在荊州累年，</font><font size=4px color="#009090"><font size=4px>〔元年，道規刺荊州。〕</font></font><font size=4px>秋毫無犯。及歸，府庫帷幕，儼然若舊。隨身甲士二人遷席於舟中，道規刑之於市。

 　　以後將軍豫州刺史劉毅為衛將軍、都督荊，寧，秦，雍四州諸軍事、荊州刺事、荊州刺史。</font><font size=4px color="#009090"><font size=4px>〔雍，於用翻。〕</font></font><font size=4px>毅謂左衛將軍劉敬宣曰：「吾忝西任，欲屈卿為長史南蠻，</font><font size=4px color="#009090"><font size=4px>〔為南蠻校尉府長史也。〕</font></font><font size=4px>豈有見輔意乎﹖」敬宣懼，以告太尉裕，裕笑曰：「但令老兄平安，必無過慮。」

 　　毅性剛愎，</font><font size=4px color="#009090"><font size=4px>〔愎，弼力翻。〕</font></font><font size=4px>自謂建義之功與裕相埒，</font><font size=4px color="#009090"><font size=4px>〔埒，龍輟翻，等也。〕</font></font><font size=4px>深自矜伐，雖權事推裕而心不服；</font><font size=4px color="#009090"><font size=4px>〔觀去年答弟藩之言可知已。〕</font></font><font size=4px>乃居方岳，常怏怏不得志。</font><font size=4px color="#009090"><font size=4px>〔怏，於兩翻。〕</font></font><font size=4px>裕每柔而順之，毅驕縱滋甚，嘗云：「恨不遇劉、項，與之爭中原！」及敗於桑落，</font><font size=4px color="#009090"><font size=4px>〔事見上卷六年。〕</font></font><font size=4px>知物情已去，彌復憤激。</font><font size=4px color="#009090"><font size=4px>〔復，扶又翻。〕</font></font><font size=4px>裕素不學，而毅頗涉文雅，故朝士有清望者多歸之，</font><font size=4px color="#009090"><font size=4px>〔朝，直遙翻。〕</font></font><font size=4px>與尚書僕射謝混，丹楊尹郗僧施，深相憑結。憎施，超之從子也。</font><font size=4px color="#009090"><font size=4px>〔郗，丑之翻。郗超黨於桓溫，僧施黨於劉毅，超僅免而僧施及禍矣。從，才用翻。〕</font></font><font size=4px>毅既據上流，陰有圖裕之志，求兼督交、廣二州，裕許之。毅又奏以郗僧施為南蠻校尉後軍司馬，毛脩之為南郡太守，裕亦許之，以劉穆之代僧施為丹楊尹。毅表求至京口辭墓，裕往會之於倪塘。寧遠將軍胡藩言於裕曰：「公謂劉衛軍終能為公下乎﹖」</font><font size=4px color="#009090"><font size=4px>〔毅為衛將軍，故稱之。〕</font></font><font size=4px>裕默然，久之，曰：「卿謂何如﹖」藩曰：「連百萬之眾，攻必取，戰必克，毅似此服公；至於涉獵傳記，</font><font size=4px color="#009090"><font size=4px>〔師古曰：涉，若涉水；獵，若獵獸；言歷覽之，不專精也。傳，直戀翻。〕</font></font><font size=4px>一談一詠，自許以為雄豪；以是搢紳白面之士輻湊歸之。恐終不為公下，不如因會取之。」裕曰：「吾與役俱有克復之功，其過未彰，不可自相圖也。」</font><font size=4px color="#009090"><font size=4px>〔裕雖以是言答藩，陰有以處毅者矣。〕</font></font><font size=4px>

 　　乞伏熾磐攻南涼三河太守吳令于白土，克之，以乞伏出累代之。</font><font size=4px color="#009090"><font size=4px>〔水經：河水過邯川城南，又東逕臨津城北、白土城南。闞駰十三州志曰：左南津西六十里，有白土城，在大河之北，為緣河濟渡之地。累，力追翻。魏收曰：白土縣，漢屬上郡，晉屬金城，郡後魏屬新平郡。余謂後魏新烎之白土乃漢上邵之白土，晉金城之白土乃左南西之白土，各是一處。五代志：邠州新平縣、舊曰白土，此漢上郡及後魏之白土也。南涼之白土當在唐鄯州界。〕</font></font><font size=4px>

 　　六月，乞伏公府弒河南王乾歸，</font><font size=4px color="#009090"><font size=4px>〔公府，國仁之子也，以不得立，故行弒逆。〕</font></font><font size=4px>并殺其諸子十餘人，走保大夏。</font><font size=4px color="#009090"><font size=4px>〔夏，戶雅翻；下同。〕</font></font><font size=4px>平昌公熾磐遣其弟廣武將軍智達　揚武將軍木弈干帥騎三千討之；以其弟曇達為鎮京</font><span class="h"><font size=4px>【嚴：「京」改「東」。】</font></font><font size=4px>將，鎮譚郊，</font><font size=4px color="#009090"><font size=4px>〔乞伏都譚郊，自謂為京師，故置鎮京將軍以鎮之。帥，讀曰率。騎，奇寄翻；下同。曇，徒含翻。〕</font></font><font size=4px>驍騎將軍婁機鎮苑川。</font><font size=4px color="#009090"><font size=4px>〔驍，堅堯翻。〕</font></font><font size=4px>熾磐帥文武及民二萬餘戶遷遷于枹罕。
 
 　　秦人多勸秦王興乘亂取熾磐，興曰：「伐人喪，非禮也。」夏王勃勃欲攻熾磐，軍師中郎將王買德諫曰：「熾磐，吾之與國，今遭喪亂，</font><font size=4px color="#009090"><font size=4px>〔喪，息郎翻。〕</font></font><font size=4px>吾不能恤，又恃眾力而伐之，匹夫猶且恥為，況萬乘乎！」</font><font size=4px color="#009090"><font size=4px>〔乘，繩證翻。〕</font></font><font size=4px>勃勃乃止。

 　　閏月，庚子，南郡烈武公劉道規卒。

 　　秋，七月，己巳朔，魏主嗣東巡，置四廂人將、十二小將；以山陽侯斤、元城侯屈行左、右丞相。</font><font size=4px color="#009090"><font size=4px>〔奚斤封山陽侯，拓跋屈封元城侯。〕</font></font><font size=4px>庚寅，嗣至濡源，</font><font size=4px color="#009090"><font size=4px>〔濡，乃官翻。〕</font></font><font size=4px>巡西北諸部落。

 　　乞伏智達等擊破乞伏公府於大夏。公府奔疊蘭城，就其弟阿柴；智達等攻拔之，斬阿柴父子五人。公府奔砲崀南山，</font><font size=4px color="#009090"><font size=4px>〔砲，音康。崀，音郎。〕</font></font><font size=4px>追獲，之并其四子，轘之於譚郊。</font><font size=4px color="#009090"><font size=4px>〔轘，音宦。〕</font></font><font size=4px>

 　　八月，乞伏熾磐自稱大將軍、河南王，</font><font size=4px color="#009090"><font size=4px>〔熾磐，乾歸長子。〕</font></font><font size=4px>大赦，改元永康；葬乾歸於枹罕，</font><font size=4px color="#009090"><font size=4px>〔枹，音膚。〕</font></font><font size=4px>諡曰武元，廟號高祖。

 　　皇后王氏崩。

 　　庚戌，魏主嗣還平城。</font><font size=4px color="#009090"><font size=4px>〔出巡而還也。〕</font></font><font size=4px>

 　　九月，河南王熾磐以尚書令武始翟勍為相國，</font><font size=4px color="#009090"><font size=4px>〔勍，渠京翻。〕</font></font><font size=4px>侍中、太子詹事趙景為御史大夫，罷尚書令、僕、尚書六卿、侍中等官。

 　　癸亥，葬僖皇后于休平陵。

 　　劉毅至江陵，多變易守宰，輒割豫州文武、江州兵力萬餘人以自隨。會毅疾篤，郗僧施等恐毅死，其黨危，乃勸毅請從弟兗州刺史藩以自副，</font><font size=4px color="#009090"><font size=4px>〔從，才用翻；下同。〕</font></font><font size=4px>太尉裕偽許之。藩自廣陵入朝，</font><font size=4px color="#009090"><font size=4px>〔朝，直遙翻。〕</font></font><font size=4px>己卯，裕以詔書罪狀毅，云與藩及謝混共謀不軌，收藩及混賜死。

 　　初混與劉毅款昵，</font><font size=4px color="#009090"><font size=4px>〔昵，尼質翻。〕</font></font><font size=4px>混從兄澹常以為憂，</font><font size=4px color="#009090"><font size=4px>〔澹，徒覽翻。〕</font></font><font size=4px>漸與之疏；謂弟璞及從子瞻曰：「益壽此性，終當破家。」</font><font size=4px color="#009090"><font size=4px>〔益壽，混小字也。〕</font></font><font size=4px>澹，安之孫也。

 　　庚辰，詔大赦，以前會稽內史司馬休之為都督荊，雍，梁，秦，寧，益六州諸軍事、荊州刺史；</font><font size=4px color="#009090"><font size=4px>〔雍，於用翻。〕</font></font><font size=4px>北徐州刺史劉道憐為兗，青二州刺史，鎮京口。</font><font size=4px color="#009090"><font size=4px>〔北徐州刺史治彭城。使道憐鎮京口，以為建康北藩之重。〕</font></font><font size=4px>使豫州刺史諸葛長民監太尉留府事。</font><font size=4px color="#009090"><font size=4px>〔監，二銜翻。〕</font></font><font size=4px>裕疑長民難獨任，乃加劉穆之建武將軍，置佐吏，配給資力以防之。</font><font size=4px color="#009090"><font size=4px>〔是時裕已有殺長民之心矣。〕</font></font><font size=4px>

 　　壬午，裕帥諸軍發建康，參軍王鎮惡請給百舸為前驅。</font><font size=4px color="#009090"><font size=4px>〔帥，讀曰率。舸，古我翻。〕</font></font><font size=4px>丙申，至姑孰，以鎮惡為振武將軍，與龍驤將軍蒯恩將百舸前發，</font><font size=4px color="#009090"><font size=4px>〔驤，思將翻。蒯，苦怪翻。將，即亮翻。〕</font></font><font size=4px>裕戒之曰：「若賊可擊，擊之；不可者，燒其船艦，</font><font size=4px color="#009090"><font size=4px>〔艦，戶黯翻。〕</font></font><font size=4px>留屯水際以待我。」於是鎮惡晝夜兼行，揚聲言劉兗州上。</font><font size=4px color="#009090"><font size=4px>〔上，時掌翻；下步上、藩上同。〕</font></font><font size=4px>

 　　冬，十月，己未，鎮惡至豫章口，去江陵城二十里，捨船步上。蒯恩軍居前，鎮惡次之。 舸留一二人，對舸岸上六七旗，旗下置鼓，語所留人；</font><font size=4px color="#009090"><font size=4px>〔語，失倨翻；下同。〕</font></font><font size=4px>「計我將至城，便鼓嚴，令若後有大軍狀。」</font><font size=4px color="#009090"><font size=4px>〔鼓嚴，擂鼓也。〕</font></font><font size=4px>又分遣人燒江津船 艦。鎮惡徑前襲城，語前軍士：</font><font size=4px color="#009090"><font size=4px>〔告語在前軍士也。〕</font></font><font size=4px>「有問者，但云劉兗州至。」津戌及民間皆晏然不疑。未至城五、六里，逢毅要將朱顯之</font><font size=4px color="#009090"><font size=4px>〔要將者，所親之將，掌兵要者。〕</font></font><font size=4px>欲出江津，問：「劉兗州何在﹖」軍士曰：「在後。」顯之至軍後不見藩，而見軍人擔彭排戰具，</font><font size=4px color="#009090"><font size=4px>〔彭排，即今之旁排，所以扞鋒矢。孫愐曰：伝，彭排。釋名曰：彭排，軍器也。彭，旁也排敵禦攻也。〕</font></font><font size=4px>望江津船艦已被燒，鼓嚴之聲甚盛，知非藩上，</font><font size=4px color="#009090"><font size=4px>〔上，時掌翻。〕</font></font><font size=4px>便躍馬馳去，告毅行令閉諸城門。鎮惡亦馳進，門未及下關，軍人因得入城。衛軍長史謝純入參承毅，</font><font size=4px color="#009090"><font size=4px>〔僚佐省府公謂之參承。〕</font></font><font size=4px>出聞兵至，左右欲引車歸。純叱之曰：「我，人吏也，</font><font size=4px color="#009090"><font size=4px>〔言為人之吏。〕</font></font><font size=4px>逃將安之！」馳還入府。純，安兄據之孫也。鎮惡與城內兵鬬，且攻其金城，</font><font size=4px color="#009090"><font size=4px>〔凡城內牙城，晉、宋時謂之金城。〕</font></font><font size=4px>自食時至中晡，</font><font size=4px color="#009090"><font size=4px>〔日加申為晡。中晡，正申時也。申末為下晡。〕</font></font><font size=4px>城內人敗散。鎮惡穴其金城而入，遣人以詔及赦文并裕手書示毅，毅皆燒不視，與司馬毛脩之等 督士卒力戰。城內人猶未信裕自來，軍士從毅自東來者，與臺軍多中表親戚，且鬬且語，知裕自來，人情離駭。逮夜，聽事前兵皆散，斬毅勇將趙蔡，</font><font size=4px color="#009090"><font size=4px>〔將，即亮 翻。〕</font></font><font size=4px>毅左右兵猶閉東西閤拒戰。鎮惡慮闇中自相傷犯，及引軍出圍金城，開其南面。毅慮南有伏兵，夜半，帥左右三百許人</font><font size=4px color="#009090"><font size=4px>〔帥，讀曰率。〕</font></font><font size=4px>開北門突出。毛脩之謂謝純曰：「君但隨僕去。」純不從，為人所殺。
 
 　　毅夜投牛牧佛寺。</font><font size=4px color="#009090"><font size=4px>〔牛牧寺在江陵城北二十里。〕</font></font><font size=4px>初，桓蔚之敗也，</font><font size=4px color="#009090"><font size=4px>〔事見一百一十四卷元年。蔚，紆勿翻。〕</font></font><font size=4px>走投牛牧寺僧昌，昌保藏之，毅殺昌。至是，寺僧拒之曰：「昔亡師容桓蔚，為劉衛軍所殺，今實不敢容異人。」毅歎曰：「為法自弊，一至於此！」</font><font size=4px color="#009090"><font size=4px>〔史記商君得罪於秦，亡至關下，欲舍。客舍人不知其是商君也，曰：「商君之法，舍人無驗者坐之。」商君歎曰：「嗟乎！為法自敝，一至此哉！」〕</font></font><font size=4px>遂縊而死。明日，古人以告，乃斬首於市，并子姪皆伏誅。毅兄模奔襄陽，魯宗之斬送之。
 
 　　初，毅季父鎮之閒居京口，不應辟召，常謂毅及藩曰：「汝輩才器，足以得志，但恐不久耳。我不就爾求財位，亦不同爾受罪累。」</font><font size=4px color="#009090"><font size=4px>〔累，力瑞翻。〕</font></font><font size=4px>每見毅、藩導從到門，輒詬之。</font><font size=4px color="#009090"><font size=4px>〔從，才用翻。詬許候翻，又古侯翻，罵也。〕</font></font><font size=4px>毅甚敬畏，未至宅數百步，悉屏儀衛，</font><font size=4px color="#009090"><font size=4px>〔屏，必郢翻。〕</font></font><font size=4px>與白衣數人俱進。及毅死，太尉裕奏徵鎮之為散騎常侍、光祿大夫，</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>固辭不至。

 　　仇池公楊盛叛秦，</font><font size=4px color="#009090"><font size=4px>〔義熙元年，盛降秦，今復叛。〕</font></font><font size=4px>侵擾祁山；秦王興遣建威將軍趙琨為前鋒，立節將軍姚伯壽繼之，前將軍姚恢出鷲峽，</font><font size=4px color="#009090"><font size=4px>〔鷲，音就。〕</font></font><font size=4px>秦州刺史姚嵩出羊頭峽，右衛將軍胡翼度出汧城，以討盛。興自雍走之，</font><font size=4px color="#009090"><font size=4px>〔汧，苦堅翻。雍，於用翻。〕</font></font><font size=4px>與諸將會于隴口。</font><font size=4px color="#009090"><font size=4px>〔隴道之口也。將，即亮翻。〕</font></font><font size=4px>

 　　天水太守王松忽言於嵩曰：「先帝神略無方，徐洛生以英武佐命，再入仇池，無功而還；</font><font size=4px color="#009090"><font size=4px>〔姚萇再攻仇池，當考。〕</font></font><font size=4px>非楊氏智勇能全也，直地勢險固耳。今似趙琨之眾，使君之威，準之先朝，實未見成功。使君具悉形便，何不表聞！」嵩不從。盛帥眾與琨相持，伯壽畏懦不進，琨眾寡不敵，為盛所敗。</font><font size=4px color="#009090"><font size=4px>〔帥，讀曰率；下同。敗，補邁翻。〕</font></font><font size=4px>興斬伯壽而還。

 　　興以楊佛嵩為雍州刺史，帥嶺北見兵以擊夏。</font><font size=4px color="#009090"><font size=4px>〔秦雍州統嶺北五郡，治安定。見，賢遍翻。〕</font></font><font size=4px>行數日，興謂群臣曰：「佛嵩每見敵，勇不自制，吾常節其兵不過五千人。今所將既多，遇敵必敗，行已遠，追之無及，將若之何﹖」佛嵩與夏王勃勃戰，果敗，為勃勃所執，絕亢而死。</font><font size=4px color="#009090"><font size=4px>〔亢，與吭同，居郎翻。〕</font></font><font size=4px>

 　　秦立昭儀齊氏為后。

 　　沮渠蒙遜遷于姑臧。

 　　十一月，己卯，太尉裕至江陵，殺郗僧施。初，毛脩之雖為劉毅僚佐，素自結於裕，故裕特宥之。賜王鎮惡爵漢壽子。裕問毅府諮議參軍申永曰：「今日何施而可﹖」永曰：「除其宿釁，倍其惠澤，貫敘門次，</font><font size=4px color="#009090"><font size=4px>〔魏、晉以來，率以門地高下為用人之次第；貫敘者，以次敘之，若穿錢貫然也。〕</font></font><font size=4px>顯擢才能，如此而已。」裕納之，下書寬租省調，</font><font size=4px color="#009090"><font size=4px>〔調，徒弔翻。〕</font></font><font size=4px>節役原刑，禮辟名士，荊人悅之。

 　　諸葛長民驕縱貪侈，所為多不法，為百姓患，常懼太尉裕按之。及劉毅被誅，長民謂所親曰：「『昔年醢彭越，今年殺韓信。』</font><font size=4px color="#009090"><font size=4px>〔漢薛公之言。被，皮義翻。〕</font></font><font size=4px>禍其至矣！」乃屏人問劉穆之曰：</font><font size=4px color="#009090"><font size=4px>〔屏，必郢翻；下同。〕</font></font><font size=4px>「悠悠之言，皆云太尉與我不平，何以至此﹖」穆之曰：「公泝流遠征，以老母稚子委節下；若一豪不盡，</font><font size=4px color="#009090"><font size=4px>〔稚，直利翻。豪，古毫字通。〕</font></font><font size=4px>豈容如此邪！」長民意乃小安。

 　　長民弟輔國大將軍黎民說長民曰：</font><font size=4px color="#009090"><font size=4px>〔說，輸芮翻。〕</font></font><font size=4px>「劉氏之亡，亦諸葛氏之懼也，宜因裕未還而圖之。」長民猶豫未發，既而歎曰：「貧賤常思富貴，富貴必履危機。今日欲為丹徒布衣，豈可得邪！」</font><font size=4px color="#009090"><font size=4px>〔長民，琅邪陽都人，僑居丹徒。〕</font></font><font size=4px>因遺冀州刺史劉敬宣書曰：「盤龍狠戾專恣，自取夷滅。</font><font size=4px color="#009090"><font size=4px>〔遺，于季翻。劉毅，小字盤龍。〕</font></font><font size=4px>異端將盡，世路方夷，富貴之事，相與共之。」敬宣報曰：「下官自義熙以來，忝三州、七郡，</font><font size=4px color="#009090"><font size=4px>〔敬宣自北還，拜晉陵太守，遷江州，鎮尋陽，兼領郡事，徵拜宣城內史，領襄城太守，遷鎮蠻護軍，安豐太守，梁國內史，又遷青州刺史，尋改冀州。〕</font></font><font size=4px>常懼福過災生，思避盈居損。富貴之旨，非所敢當。」且使以書呈裕，裕曰：「阿壽故為不負我也。」</font><font size=4px color="#009090"><font size=4px>〔敬宣，字萬壽，故裕稱之曰阿壽。〕</font></font><font size=4px>

 　　劉穆之憂長民為變，屏人問太尉行參軍東海何承天曰：「公今行濟否﹖」承天曰：「荊州不憂不時判，</font><font size=4px color="#009090"><font size=4px>〔判，決也。〕</font></font><font size=4px>別有一慮耳。公昔年自左里還入石頭，甚脫爾；</font><font size=4px color="#009090"><font size=4px>〔謂破盧循還時也。脫爾，謂輕脫而還，不為嚴備也。〕</font></font><font size=4px>今還，宜加重慎。」穆之曰：「非君，不聞此言。」

 　　裕在江陵，輔國將軍王誕白裕求先下，裕曰：「諸葛長民似有自疑心，卿詎宜便去！」誕曰：「長民知我蒙公　垂盼，今輕身單下，必當以為無虞，乃可以少安其意耳。」裕笑曰：「卿勇過賁、育矣。」</font><font size=4px color="#009090"><font size=4px>〔盼，匹莧翻。少，詩沼翻。賁，音奔。〕</font></font><font size=4px>及聽先還。

 　　沮渠蒙遜即河西王泣，</font><font size=4px color="#009090"><font size=4px>〔沮渠蒙遜，臨松盧水胡人也，其先世為匈奴左沮渠，以遂以官為氏。〕</font></font><font size=4px>大赦，改元玄始，置官僚如涼王光為三河王故事。</font><font size=4px color="#009090"><font size=4px>〔呂光稱三河王，吳見一百七卷孝武太元十四年。〕</font></font><font size=4px>

 　　太尉裕謀伐蜀，擇元帥而難其人。</font><font size=4px color="#009090"><font size=4px>〔帥，所類翻。〕</font></font><font size=4px>以西陽太守朱齡石既有武幹，又練吏職，欲用之。眾皆以為齡石資名尚輕，難當重任；裕不從。十二月，以齡石為益州刺史，帥寧朔將軍臧熹、河間太守蒯恩、下邳太守劉鍾等伐蜀，</font><font size=4px color="#009090"><font size=4px>〔帥，讀曰率。〕</font></font><font size=4px>分大軍之半二萬人以配之。熹，裕之妻弟，位居齡石之右，亦隸焉。

 　　裕與齡石密謀進取，曰：「劉敬宣往年出黃虎，無功而退。</font><font size=4px color="#009090"><font size=4px>〔事見一百十四卷四年。〕</font></font><font size=4px>賊謂我今應從外水往，而料我當出其不意猶從內水來也。</font><font size=4px color="#009090"><font size=4px>〔庾仲雍曰：巴郡江州縣對二水口，右則涪，內水；左則蜀，外水。〕</font></font><font size=4px>如此，妼以重兵守涪城以備內道。</font><font size=4px color="#009090"><font size=4px>〔涪，音浮。〕</font></font><font size=4px>若向黃虎，正墮其計。今以大眾自外水取成都疑兵出內水，此制敵之奇也。」而慮此聲先馳，賊審虛實。別有函書封付齡石，署函邊曰：「至白帝乃開。」諸軍雖進，未知處分所由。處，昌呂翻。分，扶問翻。〕

 　　毛脩之固請行；裕恐脩之至蜀，必多所誅殺，土人與毛氏有有嫌，亦當以死自固，不許。</font><font size=4px color="#009090"><font size=4px>〔以毛璩之家為蜀人所滅故也。〕</font></font><font size=4px>

 　　分荊州十郡置湘州。</font><font size=4px color="#009090"><font size=4px>〔成帝咸和三年，省湘州入荊州，今復置。〕</font></font><font size=4px>

 　　加太尉裕太傅、揚州牧。

 　　丁巳，魏主嗣北巡，至長城而還。</font><font size=4px color="#009090"><font size=4px>〔秦所築長城也。〕</font></font><font size=4px>

 　　九年（癸丑、四一二）

 　　春，二，月庚戌，魏主嗣如高柳川；甲寅，還宮。

 　　太尉裕自江陵東還，</font><font size=4px color="#009090"><font size=4px>〔還，從宣翻，又如字；下同。〕</font></font><font size=4px>駱驛遣輜重兼行而下，</font><font size=4px color="#009090"><font size=4px>〔重，直用翻。〕</font></font><font size=4px>前刻至日，每淹留不進。諸葛長民與公卿頻日奉候於新亭，輒差其期。乙丑晦，裕輕舟徑進，潛入東府。</font><font size=4px color="#009090"><font size=4px>〔劉穆之、何承天所慮者，裕已了了於胸中矣。〕</font></font><font size=4px>三月，丙寅朔旦，長民聞之，驚趨至門。裕伏壯士丁墨於幔中，</font><font size=4px color="#009090"><font size=4px>〔墨，阮古翻。〕</font></font><font size=4px>弔長民卻人間語，凡平生所不盡者皆及之。長民甚悅。丁墨自幔後出，於座拉殺之，</font><font size=4px color="#009090"><font size=4px>〔幔，莫半翻。拉，盧合翻。〕</font></font><font size=4px>輿尸付廷尉。收其弟黎民，黎民素驍勇，</font><font size=4px color="#009090"><font size=4px>〔驍，堅堯翻。〕</font></font><font size=4px>格鬬而死。并殺其季弟大司馬參軍幼民、從弟寧朔將軍秀之。</font><font size=4px color="#009090"><font size=4px>〔從，才用翻。〕</font></font><font size=4px>

 　　庚午，秦王興遣使至魏脩好。</font><font size=4px color="#009090"><font size=4px>〔使，疏吏翻。好，呼到翻。〕</font></font><font size=4px>

 　　太尉裕上表曰：「太司馬溫以『民無定本，傷治為深』，庚戌土以斷以一其業；</font><font size=4px color="#009090"><font size=4px>〔庚戌制見一百一卷哀帝興寧二夫。〕</font></font><font size=4px>于時財簞國豐，實由於此。自茲迄今，漸用頹弛，請申前制。」於是依界土斷，唯徐、兗青三州居晉陵者，不在斷例；</font><font size=4px color="#009090"><font size=4px>〔徐、青、兗三州都督率治晉陵，故難以土斷。斷，丁亂翻。〕</font></font><font size=4px>諸流寓郡縣多所併省。

 　　林邑范胡達寇九真，杜慧度擊斬之。

 　　河南王熾磐遣鎮東將軍曇達、平東將軍王松壽將兵東擊休官權小郎、呂破胡於白石川（原缺四十六字）含翻。將，即亮翻。〕大破之，虜，其男女萬餘口，進據白石城、顯親。休官權小成、呂奴迦等二萬餘戶據白阬不服，</font><font size=4px color="#009090"><font size=4px>〔迦，居牙翻。〕</font></font><font size=4px>曇達攻斬之，隴右休官悉降。秦太尉索稜以隴西降熾磐，</font><font size=4px color="#009090"><font size=4px>〔七年，秦令索稜守隴西以招撫乞伏。索，昔各翻。降，戶江翻。〕</font></font><font size=4px>熾磐以稜為太傅。

 　　夏王勃勃大赦，改元鳳翔；以叱干阿利領將作大匠，發嶺北夷、夏十萬人築都城於朔方水北黑之南。</font><font size=4px color="#009090"><font size=4px>〔水經註：奢延水又謂之朔方水，源出奢延縣西南赤沙簞，東北流逕奢延縣故城南。赫連於是水之南築統萬城。奢延水又東流，黑水入焉，水出奢延縣黑澗，東南歷沙陵，注奢延水。統萬城唐為夏州定難節度使治所。夏，戶雅翻。〕</font></font><font size=4px>勃勃曰：「朕方統一天下，君臨萬邦，宜名新城曰統統萬。」阿利性巧而殘忍蒸土築城，錐入一寸，即殺作者而并築之。勃勃以為忠，委任之。凡造兵器成，呈之，工人必有死者：射甲不入敗斬弓人，</font><font size=4px color="#009090"><font size=4px>〔射，而亦翻。〕</font></font><font size=4px>入則斬甲匠。又鑄銅為一大鼓，飛廉、翁仲、銅駝、龍虎之屬，飾以黃金，列於宮殿之前。凡殺工匠數千，由是器物皆精利。

 　　勃勃自謂其祖從母姓為劉，非禮也。</font><font size=4px color="#009090"><font size=4px>〔載記曰：漢高祖以宗女妻單于冒頓，純為兄弟，故其子孫冒姓劉氏。〕</font></font><font size=4px>古人氏族無常，乃改姓赫連氏，言帝王係天為子，其徽赫與天連也；其非正統者，皆以鐵伐為氏，</font><font size=4px color="#009090"><font size=4px>〔勃勃父衛辰本鐵弗氏，故改其非正統者為鐵伐氏。〕</font></font><font size=4px>言其剛銳如鐵，皆堪伐人也。

 　　夏，四月，乙卯，魏主嗣西巡，命鄭兵將軍奚斤、</font><font size=4px color="#009090"><font size=4px>〔「鄭兵」，北史作「都兵」。〕</font></font><font size=4px>鴻飛將軍尉古真、都將閭大肥等擊越勤部於跋那山。大肥，柔然人也。</font><font size=4px color="#009090"><font size=4px>〔鴻飛將軍，拓跋氏所創置。將，即亮翻。柔然姓郁久閭氏，今曰閭，從省便也。跋那山蓋在廣寧郡之塞外。〕</font></font><font size=4px>

 　　河南王熾磐遣安北將軍烏地延、冠軍將軍翟紹擊吐谷渾別統句旁于泣勤</font><span class="h"><font size=4px>【張：「泣勤」作「涇勒」。】</font></font><font size=4px>川，大破之。</font><font size=4px color="#009090"><font size=4px>〔冠，古玩翻。別統，猶別帥也，別統部落者也。句，古侯翻。〕</font></font><font size=4px>

 　　河西王蒙遜立子政德為世子，加鎮衛大將軍、錄尚書事。

 　　南涼王傉檀伐河西王蒙遜，蒙遜敗之於若厚塢，又敗之於若涼；</font><font size=4px color="#009090"><font size=4px>〔敗，補邁翻。〕</font></font><font size=4px>因進圍樂都，</font><font size=4px color="#009090"><font size=4px>〔樂，音洛；下長樂同。〕</font></font><font size=4px>二旬不克。南涼湟河太守文支以郡降于蒙遜，</font><font size=4px color="#009090"><font size=4px>〔降，戶江翻。〕</font></font><font size=4px>蒙遜以文支為廣武太守。蒙遜復伐南涼，傉檀以太尉俱延為質，乃還。</font><font size=4px color="#009090"><font size=4px>〔復，扶又翻。質，音致。〕</font></font><font size=4px>

 　　蒙遜西如苕藋，</font><font size=4px color="#009090"><font size=4px>〔藋，徒弔翻。〕</font></font><font size=4px>遣冠軍將軍伏恩將騎一萬襲卑和、烏啼二部，大破之，</font><font size=4px color="#009090"><font size=4px>〔漢有卑和羌，居鮮水海。〕</font></font><font size=4px>浮二千餘落而還。

 　　蒙遜寢于新臺，閹人王懷祖擊蒙遜傷足，其妻孟氏禽斬之。

 　　蒙遜母車氏卒。</font><font size=4px color="#009090"><font size=4px>〔車，尺遮翻。〕</font></font><font size=4px>

 　　五月，乙亥，魏主嗣如雲中舊宮。</font><font size=4px color="#009090"><font size=4px>〔唐單于都護府領金河一縣，秦漢之雲中也。新書云：金河本後魏道武所都。〕</font></font><font size=4px>丙子，大赦。西河胡張外等聚眾為盜；乙卯，嗣遣會稽公長樂劉絜等屯西河招討之。</font><font size=4px color="#009090"><font size=4px>〔按乙亥至丙子幾四十日，五月無乙卯明矣，恐是己卯。會，工外翻。〕</font></font><font size=4px>六月，嗣如五原。

 　　朱齡石等白帝發函書，曰：「眾軍悉從外水取成都，臧熹從中水取廣漢，</font><font size=4px color="#009090"><font size=4px>〔水經註：洛水出洛縣章山南，逕洛縣故城南，廣漢郡治也，又南逕新都縣與鼦水合，又與湔水合，亦謂之郫江，又逕犍為牛鞞水，又東逕資中縣，謂之鼦水。鼦水至江陽縣方山下入江，謂之鼦水口，曰中水。〕</font></font><font size=4px>老弱乘高艦十餘，從內水向黃虎。」</font><font size=4px color="#009090"><font size=4px>〔艦，戶黯翻。〕</font></font><font size=4px>於是諸軍倍道兼行。譙縱果命譙道福將重兵鎮涪城，</font><font size=4px color="#009090"><font size=4px>〔將，即亮翻。涪，音浮；下同。〕</font></font><font size=4px>以備內水。

 　　齡石至平模，去成都二百里；縱遣秦州刺史侯暉、尚書僕射譙詵帥眾萬餘屯平模，</font><font size=4px color="#009090"><font size=4px>〔詵，莘臻翻。〕</font></font><font size=4px>夾岸築城以拒之。齡石謂劉鍾曰：「今天時盛熱而賊嚴兵固險，攻之未必可拔，祗增疲困；且欲養銳息兵以伺其隙，何如﹖」鍾曰：「不然。前揚聲言大眾向內水，譙道福不敢捨涪城。今重軍猝至，出其不意，侯暉之徒已破膽矣。賊阻兵守險者，是其懼不敢戰也。因其兇懼，</font><font size=4px color="#009090"><font size=4px>〔兇，許勇翻。〕</font></font><font size=4px>盡銳攻之，其勢必克。克平模之後，自可鼓行而進，成都必不能守矣。若緩兵相兵相守，彼將知人虛實。涪軍忽來，并力拒我，人情既安，良將又集，</font><font size=4px color="#009090"><font size=4px>〔良將謂譙道福。將，即亮翻。〕</font></font><font size=4px>此求戰不獲，軍食無資，二萬餘人悉為蜀子虜矣。」齡石從之。

 　　諸將以水北城地險兵多，欲先攻其南城，齡石曰：「今屠南城，不足以破北，若盡銳以拔北城，則南城不麾自散矣。」秋，七月，齡石帥諸軍急攻北城，克之，斬侯暉、譙詵；引兵迴趣南城，</font><font size=4px color="#009090"><font size=4px>〔帥，讀曰率。趣，七喻翻。〕</font></font><font size=4px>南城自潰。齡石捨船步進；譙縱大將譙撫之屯牛脾，</font><font size=4px color="#009090"><font size=4px>〔「牛脾」，當作「牛鞞」。孟康曰：鞞，音髀。師古曰：音古曰：音必爾翻。牛鞞縣自漢以來屬犍為郡。何承天曰：晉穆帝度屬蜀郡。今簡州西岸有古牛鞞戌城。〕</font></font><font size=4px>譙小苟塞打鼻。</font><font size=4px color="#009090"><font size=4px>〔打鼻山在今眉州彭山縣南十餘里，山形孤起，東臨江水。俗云：昔周鼎淪於此，或見其鼻，故名。塞，悉則翻。〕</font></font><font size=4px>臧熹擊撫之，斬之，小苟聞之，亦潰。於是縱諸營屯望風相次奔潰。

 　　戊辰，縱棄成都出走，尚書令馬耽封府庫以待晉師。壬申，齡石入成都，誅縱同祖之親，餘皆按堵，使復其業。縱出成都，先辭墓，其女曰：「走必不免，祗取辱焉；等死，死於先人之墓可也。」縱不從。譙道福聞平模不守，自涪引兵入赴，縱往投之。道福見縱，怒曰：「大丈夫有如此功業而棄之，將安歸乎！人誰不死，何怯之甚也！」因投縱以劍，中其馬鞍。</font><font size=4px color="#009090"><font size=4px>〔中，竹仲翻。〕</font></font><font size=4px>縱乃去，自縊死，</font><font size=4px color="#009090"><font size=4px>〔縊，於賜翻，又於計翻。〕</font></font><font size=4px>巴西人王志斬其首以送齡石。道福謂其眾曰：「蜀之存亡，實係於我，不在譙王，今我在，猶足一戰。」眾皆許諾；道福盡散金帛以賜眾，眾受之而走。道福逃於獠中，</font><font size=4px color="#009090"><font size=4px>〔獠，魯皓翻。〕</font></font><font size=4px>巴民杜瑾執送之，斬于軍門。</font><font size=4px color="#009090"><font size=4px>〔義熙元年，譙縱據蜀，九年而滅。瑾，渠吝翻。〕</font></font><font size=4px>齡石徙馬耽於越巂，</font><font size=4px color="#009090"><font size=4px>〔嶲音髓。〕</font></font><font size=4px>耽謂其徒曰：「朱侯不送我京師，欲滅口也，</font><font size=4px color="#009090"><font size=4px>〔謂齡石多取庫物，殺耽以滅口。〕</font></font><font size=4px>吾必不免。」乃盥洗而臥，引繩而死。須臾，齡石使至，戮其尸。</font><font size=4px color="#009090"><font size=4px>〔使，疏吏翻。〕</font></font><font size=4px>詔以齡石進監梁、秦州六郡諸軍事，</font><font size=4px color="#009090"><font size=4px>〔監，古銜翻。〕</font></font><font size=4px>賜爵豐城縣侯。

 　　魏奚斤等破越勤於跋那山西，徙二萬餘家於大寧。

 　　河西胡曹龍等擁部眾二萬人來蒲子，張外降之，推龍為大單于。</font><font size=4px color="#009090"><font size=4px>〔降，戶江翻。單，音蟬。〕</font></font><font size=4px>

 　　丙戌，魏主嗣如定襄大洛城。</font><font size=4px color="#009090"><font size=4px>〔二漢志：定襄郡有駱縣。〕</font></font><font size=4px>

 　　河南王熾磐擊吉谷渾支旁于長柳川，虜旁及其民五千餘戶而還。

 　　八月，癸卯，魏主嗣還平城。

 　　曹龍請降于魏，執送張外，斬之。

 　　丁丑，魏主嗣如豺山宮；癸未，還。

 　　九月，再命太尉裕為太傅、揚州牧；固辭。

 　　河南王熾磐擊吐谷渾別統掘逵於渴渾川，大破之，虜男女二萬三千。冬，十月，掘逵帥其餘眾降于熾磐。</font><font size=4px color="#009090"><font size=4px>〔掘，其月翻。帥，讀曰率。〕</font></font><font size=4px>

 　　吐京胡與離石胡出以眷叛魏，</font><font size=4px color="#009090"><font size=4px>〔水經註曰：吐京即漢西河土軍縣，夷、夏裕音訛也。後魏真君九年，置吐京郡，隋為隰州石樓縣地。〕</font></font><font size=4px>魏主嗣命元城侯屈督會稽公劉絜、永安侯魏勤以討之。丁巳，出以眷引夏兵邀擊絜，禽之以獻於夏；勤戰死。</font><font size=4px color="#009090"><font size=4px>〔會，工外翻。夏，戶雅翻。〕</font></font><font size=4px>嗣以屈亡二將，</font><font size=4px color="#009090"><font size=4px>〔將，即亮翻。〕</font></font><font size=4px>欲誅之；既而赦之，使攝并州刺史。屈到州縱酒廢事，嗣積其前後罪惡，檻車徵還，斬之。</font><font size=4px color="#009090"><font size=4px>〔魏主嗣之入立也，屈子磨渾有功焉；屈恃之而驕。積其惡而誅之，非所以保功臣之門也。〕</font></font><font size=4px>

 　　十一月，魏主嗣遣使請昏於秦，</font><font size=4px color="#009090"><font size=4px>〔使，疏吏翻。〕</font></font><font size=4px>秦王興許之。

 　　是歲，以敦煌索邈為梁州刺史，</font><font size=4px color="#009090"><font size=4px>〔郭，徒門翻。索，昔各翻。〕</font></font><font size=4px>苻宣乃還仇池。</font><font size=4px color="#009090"><font size=4px>〔苻宣入漢中，見一百十一四卷元年。〕</font></font><font size=4px>初，邈寓居漢川，與別駕姜顯有隙，凡十五年而邈鎮漢川；顯乃肉袒迎候，邈無慍色，</font><font size=4px color="#009090"><font size=4px>〔慍，於問翻。〕</font></font><font size=4px>待之彌厚。退而謂人曰：「我昔寓此，失志多年，若讎姜顯懼者不少。</font><font size=4px color="#009090"><font size=4px>〔少，詩沼翻。〕</font></font><font size=4px>但服之自佳，何必逞志！」於是闔境聞之皆悅。</font><font size=4px color="#009090"><font size=4px>〔鞠羨之安東萊亦若是而已。世人脩怨以致禍者，由不知此道也。〕</font></font><font size=4px>

 　　十年（甲寅、四一四）

 　　春，正月，辛酉，魏大赦，改元神瑞。

 　　辛巳，魏主嗣如紊畤；</font><font size=4px color="#009090"><font size=4px>〔畤，音止。〕</font></font><font size=4px>二月，戊戌，還平城。

 　　夏王勃勃侵魏河東蒲子。

 　　庚戌，魏主嗣如豺山宮。

 　　魏并州刺史婁</font><span class="h"><font size=4px>【嚴：「婁」改「樓」。】</font></font><font size=4px>伏連襲殺夏所置吐京護軍及其守兵。</font><font size=4px color="#009090"><font size=4px>〔魏書官氏志：內入諸姓有匹婁氏，後改為婁氏。去年，夏破拓跋屈，因置守兵於吐京。〕</font></font><font size=4px>

 　　司馬休之在江陵，頗得江、漢民心。子譙王文思在建康，</font><font size=4px color="#009090"><font size=4px>〔文思，休之長子也。譙王尚之死於桓玄之難，帝反正，以文思嗣國。〕</font></font><font size=4px>性凶暴，好通輕俠；太尉裕惡之。</font><font size=4px color="#009090"><font size=4px>〔好，呼到翻。惡，烏路翻。〕</font></font><font size=4px>三月，有司奏文思擅捶殺國吏，</font><font size=4px color="#009090"><font size=4px>〔捶，止橤翻。〕</font></font><font size=4px>詔誅其黨而宥文思。休之上疏謝罪，請解所任，不許。裕執文思送休之，令自訓厲，意欲休之殺之；休之但表廢文思，并與裕書陳謝。裕由是不悅，</font><font size=4px color="#009090"><font size=4px>〔為後裕伐休之張木。〕</font></font><font size=4px>以江州刺史孟懷玉兼督豫州六郡以備之。</font><font size=4px color="#009090"><font size=4px>〔豫州六郡，宣城、襄城、淮南、廬江、安豐、歷陽也。〕</font></font><font size=4px>

 　　夏，五月，辛酉，魏主還平城。

 　　秦後將軍斂成討叛羌，為羌所敗，</font><font size=4px color="#009090"><font size=4px>〔敗，補邁翻。〕</font></font><font size=4px>懼罪，出奔夏。

 　　秦王興有疾。妖賊李弘與氐仇常反於貳城，</font><font size=4px color="#009090"><font size=4px>〔妖，於驕翻。〕</font></font><font size=4px>興輿疾往討之，斬常，執弘而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　秦左將軍姚文宗有寵於太子泓，廣平公弼惡之，</font><font size=4px color="#009090"><font size=4px>〔惡，烏路翻。〕</font></font><font size=4px>誣文宗有怨言；秦王興怒賜文宗死，於是群臣畏弼側目。弼言於興，無不從者；以所親天水尹沖為給事黃門侍郎，唐盛為治書侍御史，</font><font size=4px color="#009090"><font size=4px>〔治，直之翻；下同。〕</font></font><font size=4px>興左右掌機要者，皆其黨也。右僕射梁喜、侍中任謙、京兆尹尹昭承間言於興曰：「父子之際，人所難言；然君臣之義，不薄於父子，</font><font size=4px color="#009090"><font size=4px>〔任，音壬。間，古莧翻。父子、君臣，皆人之大倫，故云然。〕</font></font><font size=4px>故臣等不得默然。廣平公弼，潛有奪嫡之志，階下寵之太過，假其威權；傾險無賴之徒輻湊附之。道路皆言陛下將有廢立之計，信有之乎﹖」興曰：「豈有此邪！」喜等曰：「苟無之，則陛下愛弼，適所以禍之；願去其左右，</font><font size=4px color="#009090"><font size=4px>〔去，羌呂翻。〕</font></font><font size=4px>損甚，威權，如此，非特安弼，乃所以安宗廟、社稷。」興不應。大司農寶</font><span class="h"><font size=4px>【章：甲十一行本「寶」作「竇」；乙十一行本同；孔本同；熊校同。】</font></font><font size=4px>溫、司徒左長史王弼皆密疏勸興立弼為太子，興雖不從，亦不責也。

 　　興疾篤，弼潛聚眾數千人，謀作亂。姚裕遣使以弼逆狀告諸在藩鎮使，</font><font size=4px color="#009090"><font size=4px>〔使，疏吏翻。〕</font></font><font size=4px>於是姚懿治兵於蒲阪，鎮東將軍豫州牧洸治兵於汳陽，</font><font size=4px color="#009090"><font size=4px>〔懿、洸，皆興子也。治，直之翻。洸，姑黃翻。〕</font></font><font size=4px>平西將軍諶治兵於雍，</font><font size=4px color="#009090"><font size=4px>〔諶，氏壬翻。雍，於用翻。〕</font></font><font size=4px>皆欲赴長安討弼。會興疾瘳，</font><font size=4px color="#009090"><font size=4px>〔瘳，且留翻。〕</font></font><font size=4px>見群臣，征虜將軍劉羌泣以告興。梁喜、尹昭請誅弼，且曰：「苟陛下不忍殺弼，亦當奪其權任。」興不得已，免弼尚書令，使以將軍、公還第。</font><font size=4px color="#009090"><font size=4px>〔弼為大將軍，封廣平公。〕</font></font><font size=4px>懿等各罷兵。

 　　懿洸、諶與姚宣皆入朝，使裕入白興，求見，</font><font size=4px color="#009090"><font size=4px>〔朝，直遙翻。見，賢遍翻；下同。〕</font></font><font size=4px>興曰：「汝等正欲論弼事耳，吾已知之。」裕曰：「弼苟有可論，陛下所宜垂聽；若懿等言非是，便當寘之刑辟，</font><font size=4px color="#009090"><font size=4px>〔辟，毗亦翻。〕</font></font><font size=4px>柰何逆拒之！」於是引見懿等於諮議堂。宣流涕極言，興曰：「吾自處之，</font><font size=4px color="#009090"><font size=4px>〔處，昌呂翻；下同。〕</font></font><font size=4px>非汝曹所憂。」撫軍東曹屬姜鹁上疏曰：廣平公弼，釁成逆著，道路皆知之。昔文王之化，刑于寡妻；</font><font size=4px color="#009090"><font size=4px>〔詩思齊曰：刑于兄弟。〕</font></font><font size=4px>今聖朝之亂，起自愛子，雖欲含忍掩蔽，而逆黨扇惑不已，弼之亂心何由可革！宜斥散凶徒，以絕禍端。」興以鹁表示梁喜曰：「天下人皆以吾兒為口實，</font><font size=4px color="#009090"><font size=4px>〔孔安國曰：口實，謂常不去口。〕</font></font><font size=4px>將何以處之﹖」喜曰：「信如鹁言，陛下宜丰裁決。」興默然。</font><font size=4px color="#009090"><font size=4px>〔史言姚興不聽臣子之言，養成泓、弼爭或之禍。〕</font></font><font size=4px>

 　　唾契汗、乙弗等部皆叛南涼，</font><font size=4px color="#009090"><font size=4px>〔契，欺訖翻。汗，何干翻。北史曰：乙弗國有契翰一部，風俗亦同。杜佑曰：乙弗敵，後魏聞焉，在吐谷渾北眾有萬餘落，風俗與吐谷渾同，然不識五穀，唯食魚與蘇子。蘇子狀若中國枸杞子，或赤或黑。西有栔翰一部，風俗亦同。〕</font></font><font size=4px>南涼王傉檀欲討之。 邯川護軍孟愷諫曰：</font><font size=4px color="#009090"><font size=4px>〔邯，戶甘翻。〕</font></font><font size=4px>「今連年饑饉，南逼熾磐，北逼蒙遜，百姓不安。遠征雖克，必有後患；不如與熾磐結盟通糴，慰無雜部，足食繕兵，俟時而 動。」傉檀不從，謂太子虎臺曰：「蒙遜近去，不能猝來；旦夕所慮，唯在熾磐。然熾磐兵少易禦，汝謹守樂都，</font><font size=4px color="#009090"><font size=4px>〔少，詩沼翻。易，以豉翻。樂，音洛；下同。〕</font></font><font size=4px>吾不過一月必還矣。」乃帥騎七千襲乙弗，</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>大破之，獲馬牛羊四十餘萬。

 　　河南王熾磐聞之，欲襲樂都，群臣咸以為不可。太府主簿焦襲曰：「傉檀不顧近患而貪遠利，</font><font size=4px color="#009090"><font size=4px>〔近患，謂蒙遜、熾磐；遠利，謂乙弗。〕</font></font><font size=4px>我今伐之，絕其西路，</font><font size=4px color="#009090"><font size=4px>〔樂都之西路，此傉檀自乙弗還癯都路也。〕</font></font><font size=4px>使不得還救，則虎臺獨守窮城，可坐禽也。此天亡之時，必不可失。」熾磐從之，帥步騎二萬襲樂都。虎臺憑城拒守，熾磐四面攻之。

 　　南涼撫軍從事中郎尉肅言於虎臺曰：「外城廣大難守，殿下不若聚國人守內城，</font><font size=4px color="#009090"><font size=4px>〔國人，謂鮮卑禿髮之種落。〕</font></font><font size=4px>肅等帥晉人拒戰於，雖有不捷，猶足自存。」虎臺曰：「熾磐小賊，旦夕當走，卿何過慮之深！」虎臺疑晉人有異心，</font><font size=4px color="#009090"><font size=4px>〔夷人謂華人為晉人。〕</font></font><font size=4px>悉召豪望有謀勇諸閉之於內。孟愷泣曰：「熾磐乘虛內侮，國家危於累卵。愷等進欲報恩，退顧妻子，人思效死，而殿下乃疑之如是邪！」虎臺曰：「吾豈不知君之忠篤，懼餘人脫生慮表，以君等安之耳。」

 　　一夕，城潰，熾磐入樂都，遣平遠將軍捷虔帥騎五千追傉檀，以鎮南將軍謙屯為都督河右諸軍事、涼州刺史，鎮樂都；</font><font size=4px color="#009090"><font size=4px>〔捷虔、謙屯，皆乞伏種。〕</font></font><font size=4px>禿髮赴單為西平守，鎮西平，以趙恢為廣武太守，鎮廣武；曜武將軍王基為晉興太守，鎮浩亹；</font><font size=4px color="#009090"><font size=4px>〔浩亹，音誥門。〕</font></font><font size=4px>徙虎臺及其文武百姓萬餘戶于枹罕。</font><font size=4px color="#009090"><font size=4px>〔枹，音膚。〕</font></font><font size=4px>赴單，烏孤之子也。

 　　河間人褚匡言於燕王跋曰：「陛下龍飛遼、碣，舊鄰族黨，傾首朝陽，</font><font size=4px color="#009090"><font size=4px>〔言日生於東，猶馮跋興於遼、碣也。其族黨在長樂者，傾首而東望之。碣，其謁翻。〕</font></font><font size=4px>以日為歲，請往迎之。」跋曰：「道路數千里，復隔異國，如何可致﹖」</font><font size=4px color="#009090"><font size=4px>〔復，扶又翻。〕</font></font><font size=4px>匡曰：「章武臨海，</font><font size=4px color="#009090"><font size=4px>〔跋之先，長樂信都人，而章武郡則晉釮漢勃海郡所置也。自信都至章武，可以浮海至遼西。〕</font></font><font size=4px>舟楫可通，出於遼西臨渝，不為難也。」</font><font size=4px color="#009090"><font size=4px>〔臨渝縣，漢屬遼西郡。師古曰：渝，音喻。水經曰：碣石在縣南。〕</font></font><font size=4px>跋許之，以匡為游擊將軍、中書侍郎，厚資遣之。匡與跋從兄買、從弟睹</font><font size=4px color="#009090"><font size=4px>〔從，才用翻。〕</font></font><font size=4px>自長樂帥五千餘戶歸于和龍，</font><font size=4px color="#009090"><font size=4px>〔漢高帝置信都郡，景帝二年為廣川國，明帝更名樂成，安帝改日安平，晉改曰長樂。樂，音洛。帥，讀曰率。〕</font></font><font size=4px>契丹、庫莫奚皆降於燕。</font><font size=4px color="#009090"><font size=4px>〔契，欺訖翻，又音喫。降，戶江翻。〕</font></font><font size=4px>跋署其大人為歸善王。跋弟丕避亂在高句麗，</font><font size=4px color="#009090"><font size=4px>〔句，如字，又音駒。麗，力知翻。〕</font></font><font size=4px>跋召之，以為左僕射，封常山公。

 　　柔然可汗斛律將嫁女於燕，</font><font size=4px color="#009090"><font size=4px>〔可，從刊人聲。汗，音寒。〕</font></font><font size=4px>斛律兄子步鹿真謂斛律曰：「幼女遠嫁憂思，請以大臣樹黎等女為媵。」</font><font size=4px color="#009090"><font size=4px>〔媵，以證翻。〕</font></font><font size=4px>斛律不許。步鹿真出，謂樹等曰：「斛律欲以汝女為媵，遠適他國。」樹黎恐，與步鹿真謀使勇士夜伏於斛律穹廬之後，伺其出而執之，與女皆送於燕，</font><font size=4px color="#009090"><font size=4px>〔伺，相吏翻。〕</font></font><font size=4px>立步鹿真為可汗而相之。</font><font size=4px color="#009090"><font size=4px>〔相，息亮翻。〕</font></font><font size=4px>

 　　初，社崙之徙高車也，</font><font size=4px color="#009090"><font size=4px>〔事見一百十二卷元興元年。崙，盧昆翻。〕</font></font><font size=4px>高車人叱洛侯為之鄉導以併諸部，</font><font size=4px color="#009090"><font size=4px>〔鄉，讀日嚮。〕</font></font><font size=4px>社崙德之，以為大人。步鹿真與社崙之子社拔共至叱洛侯家，淫甚少妻，妻告步鹿真曰：「叱洛侯欲奉大檀為主。」大檀者，社崙季父僕渾之子也，領別部鎮西道，素得眾心。止鹿真歸而發兵圍叱洛侯，叱洛侯自殺。遂引兵襲大檀，大檀逆擊，破之，執步鹿真及社拔，殺之，自立為可汗，號牟汗紇升蓋可汗。</font><font size=4px color="#009090"><font size=4px>〔魏收曰：魏言制勝也。〕</font></font><font size=4px>

 　　斛律至和龍，燕王跋賜斛律爵上谷侯，館之遼東，待以客禮，納其女為昭儀。斛律上書請還其國，跋曰：「今棄國萬里，又無內應，若以重兵相送，則饋運難繼，兵少則不足成功，</font><font size=4px color="#009090"><font size=4px>〔少，詩沼翻。〕</font></font><font size=4px>如何可還﹖」斛律固請，曰：「不煩重兵，願給三百騎，送至敕勒國，人必欣然來迎。」跋乃遣單于前輔萬陵帥騎三百送之。</font><font size=4px color="#009090"><font size=4px>〔騎，奇寄翻。單，音蟬帥，讀曰率；下同。〕</font></font><font size=4px>陵憚遠役，玉黑山，</font><font size=4px color="#009090"><font size=4px>〔黑山在唐振武之北塞外，即殺胡山也。〕</font></font><font size=4px>殺斛律而還。大檀亦遣使獻馬三千匹、羊萬口于燕。</font><font size=4px color="#009090"><font size=4px>〔使，疏吏翻。〕</font></font><font size=4px>

 　　六月，泰山太守劉研等帥流民七千餘家、河西胡酋劉遮等帥等部落萬餘家，皆降於魏。</font><font size=4px color="#009090"><font size=4px>〔酋，慈由翻。降，戶江翻。〕</font></font><font size=4px>

 　　戊申，魏主嗣如豺山宮；丁亥，還平城。

 　　樂都之潰也，南涼安西將軍樊尼自西平奔告南涼王傉檀，傉檀謂其眾曰：「今妻子皆為熾磐所虜，退無所歸，卿等能與吾藉乙弗之資，取契汗以贖妻子乎﹖」</font><font size=4px color="#009090"><font size=4px>〔契，期訖翻。汗，音寒。〕</font></font><font size=4px>乃引兵西；眾多逃還，傉檀遣鎮北將軍段苟追之，苟亦不還。於是將士皆散，唯樊尼與中軍將軍紇勃，後軍將軍洛肱、散騎侍郎陰利鹿不去，</font><font size=4px color="#009090"><font size=4px>〔散，悉亶翻。騎奇寄翻。〕</font></font><font size=4px>傉檀曰：「蒙遜、熾磐昔皆禾質於吾，</font><font size=4px color="#009090"><font size=4px>〔蒙遜稱臣於利鹿孤，見一百一十二卷隆安五年；熾磐父子歸利鹿孫，見一百一十一卷四夫。質，之日翻。〕</font></font><font size=4px>今而歸去，不亦鄙乎！四海之廣，無所容身，何其痛也！與其聚而同死，不若分而或全。樊尼，吾長兄之子，</font><font size=4px color="#009090"><font size=4px>〔樊尼蓋烏孤之子也。長，知兩翻。〕</font></font><font size=4px>宗部所寄；吾眾在北者戶垂一萬，蒙遜方招懷士民，存亡繼絕，汝其從之；紇勃、洛肱亦與尼俱行。</font><font size=4px color="#009090"><font size=4px>〔紇，戶骨翻。〕</font></font><font size=4px>吾年老矣，所適不容，寧見妻子而死！」遂歸于熾磐，唯陰利鹿隨之。傉檀謂利鹿曰：「吾親屬皆散，卿何獨留﹖」利鹿曰：「臣老母在家，非不思歸；然委質為臣，忠孝之道，難以兩全。臣「不才，不能為陛下泣血求救於鄰國，</font><font size=4px color="#009090"><font size=4px>〔為，于偽翻。〕</font></font><font size=4px>敢離左古乎！」</font><font size=4px color="#009090"><font size=4px>〔離，力智翻。〕</font></font><font size=4px>傉檀歎曰：「知人固未易。</font><font size=4px color="#009090"><font size=4px>〔易，以豉翻。〕</font></font><font size=4px>大臣親戚皆棄我去，今日忠義終始不虧者，唯卿一人而已！」

 　　傉檀諸城皆降於熾磐，</font><font size=4px color="#009090"><font size=4px>〔降，戶江翻。〕</font></font><font size=4px>獨尉賢政屯浩亹，</font><font size=4px color="#009090"><font size=4px>〔浩亹，音告門。〕</font></font><font size=4px>固守不下。熾磐遣人謂之曰：「樂都已潰，卿妻子皆在吾所，獨守一城，將何為也﹖」賢政曰：受涼王厚恩，為國藩屏。</font><font size=4px color="#009090"><font size=4px>〔屏，必郢翻。〕</font></font><font size=4px>雖知樂都己陷，妻子為禽，先歸獲賞，後順受誅；然不知主上存亡，</font><font size=4px color="#009090"><font size=4px>〔主上，謂傉檀也。〕</font></font><font size=4px>未敢歸命；妻子小事，豈足動心！若貪一時之利，忘委付之重者，大王亦安用之！」熾磐乃遣虎臺以手書諭之，賢政曰：「汝為儲副，不能盡節，面縛於人，棄父忘君，墮萬世之業，</font><font size=4px color="#009090"><font size=4px>〔墮，讀曰隳。〕</font></font><font size=4px>賢政義士，豈效汝乎！」聞傉檀至左南，乃降。</font><font size=4px color="#009090"><font size=4px>〔闞駰十三州志曰：左南城在金城白土縣東六十里。晉志：張氏置晉興郡，右南縣屬焉。是縣蓋亦長氏所置也。〕</font></font><font size=4px>

 　　熾磐聞傉檀至，遣使郊迎，待以上賓之禮。</font><font size=4px color="#009090"><font size=4px>〔使，疏吏翻。〕</font></font><font size=4px>秋，七月，熾磐以傉檀為驃騎大將軍，賜爵左南公，</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>南涼文武，依才銓敘。歲餘，熾磐使人鴆傉檀；左右請解之，傉檀曰：「吾病豈宜療邪！」遂死，諡曰景王。</font><font size=4px color="#009090"><font size=4px>〔載記曰：禿髮烏孫至傉檀三世，十九年而滅。〕</font></font><font size=4px>虎臺亦為熾磐所殺。傉檀子保周、賀，俱延子覆龍，利鹿孤孫副周，烏孤孫承揼，皆奔河西王蒙遜，久之，又奔魏。魏以保周為長掖王，覆龍為酒泉公，賀西平公，副周永平公，承揼昌松公。魏主嗣愛賀之才，謂曰：』卿之先與朕同源，賜姓源氏。」</font><font size=4px color="#009090"><font size=4px>〔為源氏昌大於魏張本。〕</font></font><font size=4px>

 　　八月，戊子，魏主嗣遣馬邑侯陋孫使於秦，辛丑，遣謁者于什門使於燕，悅力延使於柔然。</font><font size=4px color="#009090"><font size=4px>〔使，疏吏翻。〕</font></font><font size=4px>于什門至和龍，不肯入見曰：「大魏皇帝有詔，須馮王出受，然後敢入。」燕不跋使人牽逼令入；什門見跋不拜，跋使人按其項，什門曰：「馮王拜受詔，吾自以賓主玫敬，何苦見逼邪！」跋怒，留什門不遣，什門數眾辱之。左右請殺之，跋曰：「彼各為其主耳。</font><font size=4px color="#009090"><font size=4px>〔數，所角翻。為，于偽翻。〕</font></font><font size=4px>乃幽執什門，欲降之，什門終不降。</font><font size=4px color="#009090"><font size=4px>〔降，戶江翻。〕</font></font><font size=4px>久之，衣冠弊壞略盡，蟣蝨流溢；跋遺之衣冠，</font><font size=4px color="#009090"><font size=4px>〔遺，于季翻。〕</font></font><font size=4px>什門皆不受。

 　　魏主嗣以博士王諒為平南參軍，使以平南將軍、相州刺史尉太真書與太尉裕相聞。太真，古真之弟也。

 　　九月，丁巳朔，日有食之。

 　　冬，十月，河南王熾磐復稱秦王，置百官。</font><font size=4px color="#009090"><font size=4px>〔熾磐嗣位，自河南王；今并南涼，復稱秦王。〕</font></font><font size=4px>

 　　燕主跋與夏連和，夏王勃勃遣御史中丞烏洛孫如燕麘盟。</font><font size=4px color="#009090"><font size=4px>〔春秋之時，列國釋仇通子，兩君不及相見而盟，必使其臣麘盟。左傳：陳五父如鄭麘盟是也。杜預曰：麘，臨也。〕</font></font><font size=4px>

 　　十一月，壬午，魏主嗣遣使者巡行諸州，</font><font size=4px color="#009090"><font size=4px>〔行，下孟翻。〕</font></font><font size=4px>校閱守宰資財，</font><font size=4px color="#009090"><font size=4px>〔守，式又翻。〕</font></font><font size=4px>非家所齎，悉簿為贓。

 　　西秦王熾磐立妃禿髮氏為后。</font><font size=4px color="#009090"><font size=4px>〔妃，傉檀之女也。〕</font></font><font size=4px>

 　　十一月，丙戌朔，柔然可汗大檀侵魏；丙申魏主嗣北擊之。大檀走，遣奚斤等追之，遇大雪，士卒凍死及墮指者什二三。

 　　河內入司馬順宰自稱晉王，魏人討之，不克。

 　　燕遼西公素弗卒，燕王跋比葬七臨之。</font><font size=4px color="#009090"><font size=4px>〔古者大臣卒，君三臨其喪。比，必寐翻，及也。〕</font></font><font size=4px>

 　　是歲，司馬國璠兄弟聚眾數百潛渡淮，夜入廣陵城。</font><font size=4px color="#009090"><font size=4px>〔祗傳曰：自北徐州渡淮。璠，孚袁翻〕</font></font><font size=4px>青州刺史檀祗領廣陵相，國璠兵直上聽事，</font><font size=4px color="#009090"><font size=4px>〔上，時掌翻。聽，讀伯廳。〕</font></font><font size=4px>祗驚出，將禦之，被射傷而入，</font><font size=4px color="#009090"><font size=4px>〔射，而亦翻。〕</font></font><font size=4px>謂左右曰：「賊乘闇得入，欲掩我不備；但擊五鼓，彼懼曉，必走矣。」左右如其言，國璠兵果走。</font><span class="h"><font size=4px>【章：甲十一行本「走」下有「追殺百餘人」五字；乙十一行本同；孔本同；退齋校同。】</font></font><font size=4px>國璠之擾淮，至是十年矣。〕

 　　魏博士祭酒崔浩為魏主嗣講易及洪範，</font><font size=4px color="#009090"><font size=4px>〔為，于偽翻。〕</font></font><font size=4px>嗣因問浩天文、術數；浩占決多驗，由是有寵，凡軍國密謀皆預之。

 　　夏王勃勃立夫人梁氏為王后，子踭為太子；</font><font size=4px color="#009090"><font size=4px>〔踭，古回翻。〕</font></font><font size=4px>封子延為陽平公，昌為太原公，倫為酒泉公，定為平原公，漢為河南公；安為中山公。 
</font><!--/HTMLBUILERPART0--><font size=4px>