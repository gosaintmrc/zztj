<font size=4px>

 　　後唐紀三</font><font size=4px color="#009090"><font size=4px>〔起旃蒙作噩（乙酉）十一月，盡柔兆閹茂（丙戌）三月，不滿一年。〕</font></font><font size=4px>

 　　莊宗光聖神閔孝皇帝下

 　　同光三年（乙酉、九二五）

 　　1十一月，丙申，蜀主至成都，百官及後宮迎于七里亭。</font><font size=4px color="#009090"><font size=4px>〔亭去成都城七里，因以為名。〕</font></font><font size=4px>蜀主入妃嬪中作回鶻隊入宮。</font><font size=4px color="#009090"><font size=4px>〔效回鶻曳隊以入宮。〕</font></font><font size=4px>丁酉，出見群臣於文明殿，</font><font size=4px color="#009090"><font size=4px>〔按五代會要，梁開明元年改洛陽宮貞觀殿為文明殿。貞觀殿，洛陽宮前殿也。唐昭宗遷洛後更名。今蜀亦有文明殿。蜀宮倣唐宮之制；意文明，唐末殿名也。〕</font></font><font size=4px>泣下霑襟，君臣相視，竟無一言以救國患。

 　　戊戌，李紹琛至利州，脩桔柏浮梁。</font><font size=4px color="#009090"><font size=4px>〔桔柏浮梁為蜀所斷，故脩之以濟。〕</font></font><font size=4px>昭武節度使林思諤先棄城奔閬州，</font><font size=4px color="#009090"><font size=4px>〔蜀置昭武節度於利州。九域志：利州東南至閬州二百三十五里。〕</font></font><font size=4px>遣使請降。甲辰，魏王繼岌至劍州，</font><font size=4px color="#009090"><font size=4px>〔九域志：劍州東北至利州一百九十里。〕</font></font><font size=4px>蜀武信節度使兼中書令王宗壽以遂、合、渝、瀘、昌五州降。</font><font size=4px color="#009090"><font size=4px>〔蜀置武信軍於遂州。〕</font></font><font size=4px>

 　　王宗弼至成都，登大玄門，嚴兵自衛。蜀主及太后自往勞之，</font><font size=4px color="#009090"><font size=4px>〔勞，力到翻。〕</font></font><font size=4px>宗弼驕慢無復臣禮。乙巳，劫遷蜀主及太后後宮諸王于西宮，收其璽綬，</font><font size=4px color="#009090"><font size=4px>〔璽，斯氏翻。綬，音受。〕</font></font><font size=4px>使親吏於義興門邀取內庫金帛，悉歸其家。其子承涓杖劍入宮，取蜀主寵姬數人以歸。</font><font size=4px color="#009090"><font size=4px>〔涓，圭淵翻。〕</font></font><font size=4px>丙午，宗弼自稱權西川兵馬留後。

 　　李紹琛進至綿州，</font><font size=4px color="#009090"><font size=4px>〔九域志：劍州西至綿州二百八十里。〕</font></font><font size=4px>倉庫民居已為蜀兵所燔，又斷綿江浮梁</font><font size=4px color="#009090"><font size=4px>〔斷，丁管翻。綿州謂之左綿，以綿水逕其左故也。〕</font></font><font size=4px>水深，無舟楫可渡，紹琛謂李嚴曰：「吾懸軍深入，利在速戰。乘蜀人破膽之時，但得百騎過鹿頭關，彼且迎降不暇；</font><font size=4px color="#009090"><font size=4px>〔降，戶江翻；下同。〕</font></font><font size=4px>若俟脩繕橋梁，必留數日，或教王衍堅閉近關，折吾兵勢。</font><font size=4px color="#009090"><font size=4px>〔近關，即謂鹿頭關。折，之舌翻。〕</font></font><font size=4px>儻延旬浹，則勝負未可知矣。」</font><font size=4px color="#009090"><font size=4px>〔言深入之兵利於飄忽震蕩，難以持久。〕</font></font><font size=4px>乃與嚴乘馬浮渡江，從兵得濟者僅千人</font><font size=4px color="#009090"><font size=4px>〔從，才用翻。〕</font></font><font size=4px>溺死者亦千餘人，遂入鹿頭關；丁未，進據漢州；</font><font size=4px color="#009090"><font size=4px>〔九域志：綿州西南至漢州一百八十九里。〕</font></font><font size=4px>居三日，後軍始至。

 　　宗弼遣使以幣馬牛酒勞軍，且以蜀主書遺李嚴</font><font size=4px color="#009090"><font size=4px>〔遺，唯季翻。〕</font></font><font size=4px>曰：「公來吾即降。」或謂嚴，</font><font size=4px color="#009090"><font size=4px>〔或謂嚴者，或以人語嚴也。〕</font></font><font size=4px>「公首建伐蜀之策，</font><font size=4px color="#009090"><font size=4px>〔事見上卷上年。〕</font></font><font size=4px>蜀人怨公深入骨髓，不可往。」嚴不從，欣然馳入成都，</font><font size=4px color="#009090"><font size=4px>〔九域志：漢州南至成都九十五里。〕</font></font><font size=4px>撫諭吏民，告以大軍繼至。蜀君臣後宮皆慟哭。蜀主引嚴見太后，以母妻為託。宗弼猶乘城為守備，嚴悉命撤去樓櫓。</font><font size=4px color="#009090"><font size=4px>〔乘，登也。去，羌呂翻。〕</font></font><font size=4px>

 　　己酉，魏王繼岌至綿州，蜀主命翰林學士李昊草降表，又命中書侍郎、同平章事王鍇草降書，</font><font size=4px color="#009090"><font size=4px>〔降表以上皇帝，降書以達軍前。鍇，口駭翻。〕</font></font><font size=4px>遣兵部侍郎歐陽彬奉之以迎繼岌及郭崇韜。

 　　王宗弼稱蜀君臣久欲歸命，而內樞密使宋光嗣、景潤澄、宣徽使李周輅、歐陽晃熒惑蜀主；皆斬之， 函首送繼岌。又責文思殿大學士、禮部尚書、成都尹韓昭佞諛，梟于金馬坊門。</font><font size=4px color="#009090"><font size=4px>〔金馬坊在成都城中，以有金馬碧雞祠，因而名坊。又有碧雞坊。〕</font></font><font size=4px>內外馬步都指揮 使兼中書令徐延瓊、果州團練使潘在迎、嘉州刺史顧在珣及諸貴戚皆惶恐，；傾其家金帛妓妾以賂宗弼，僅得免死。</font><font size=4px color="#009090"><font size=4px>〔妓，渠綺翻。〕</font></font><font size=4px>凡素所不快者，宗弼皆殺之。

 　　辛亥，繼岌至德陽。</font><font size=4px color="#009090"><font size=4px>〔九域志：德陽縣在漢州東北八十五里。〕</font></font><font size=4px>宗弼遣使奉牋，稱已遷蜀主於西第，</font><font size=4px color="#009090"><font size=4px>〔已奉表降唐，不敢稱西宮，故稱西第。〕</font></font><font size=4px>安撫軍城，以俟王師。又使其子承班以蜀主後宮及珍玩賂繼岌及郭崇韜，求西川節度使，繼岌曰：「此皆我物，奚以獻為！」留其物而遣之。</font><font size=4px color="#009090"><font size=4px>〔宗弼之獻，繼岌之留，賢不肖之相去，其間不能以寸。〕</font></font><font size=4px>

 　　李紹琛留漢州八日以俟都統，</font><font size=4px color="#009090"><font size=4px>〔都統，繼岌也。〕</font></font><font size=4px>甲寅，繼岌至漢州，王宗弼迎謁；乙卯，至成都。丙辰，李嚴引蜀主及百官儀衛出降於升遷橋，</font><font size=4px color="#009090"><font size=4px>〔按薛史，升遷 橋在成都北五里。〕</font></font><font size=4px>蜀主白衣、銜璧、牽羊，草繩縈首，百官衰絰、徒跣、輿櫬，號哭俟命。</font><font size=4px color="#009090"><font size=4px>〔衰，倉回翻。櫬，初覲翻。空棺為櫬。號，戶刀翻。〕</font></font><font size=4px>繼岌受璧，崇韜解縛，焚櫬，承制釋罪；君臣東北向拜謝。</font><font size=4px color="#009090"><font size=4px>〔唐昭宗大順二年王建取蜀，至衍而亡。〕</font></font><font size=4px>丁巳，大軍入成都。崇韜禁軍士侵掠，市不改肆。自出師至克蜀，凡七十日。</font><font size=4px color="#009090"><font size=4px>〔考異曰：實錄：「自興師出洛至定蜀城，計七十五日。」薛史因之。按唐軍九月戊申離洛城，十一月丁巳入成都，止七十日耳，實錄、薛史誤也。〕</font></font><font size=4px>得節度十，</font><font size=4px color="#009090"><font size=4px>〔武德、武信、永平、武泰、鎮江、山南、武定、天雄、武興、昭武凡十節度，西川為蜀 都，不與也。〕</font></font><font size=4px>州六十四，</font><font size=4px color="#009090"><font size=4px>〔歐史職方考：前蜀所有益、漢、彭、蜀、綿、眉、嘉、劍、梓、遂、果、閬、普、陵、資、榮、簡、邛、黎、雅、維、茂、文、龍、 黔、施、夔、忠、萬、歸、峽、興、利、開、通、涪、渝、瀘、合、昌、巴、蓬、集、壁、渠、戎、梁、洋、金、秦、鳳、階、成五十三州而已。〕</font></font><font size=4px>縣二百四十九， 兵三萬，鎧仗、錢糧、金銀、繒錦共以千萬計。</font><font size=4px color="#009090"><font size=4px>〔繒，慈陵翻。〕</font></font><font size=4px>

 　　高季興聞蜀亡，方食，伕匕箸，</font><font size=4px color="#009090"><font size=4px>〔箸，遲倨翻。〕</font></font><font size=4px>曰：「是老夫之過也。」</font><font size=4px color="#009090"><font size=4px>〔高季興勸伐蜀見二百七十二卷元年。〕</font></font><font size=4px>梁震曰：「不足憂也。唐主得蜀益驕，亡無日矣，</font><font size=4px color="#009090"><font size=4px>〔梁震之料莊宗，如燭照數計。〕</font></font><font size=4px>安不</font><span class="h"><font size=4px>【章：十二行本無「不」字；乙十一行本同；張校同。】</font></font><font size=4px>知其不為吾福！」</font><font size=4px color="#009090"><font size=4px>〔荊南之福則未聞也。以三郡之地介乎強國之間，惴惴僅能自全，何福之有！〕</font></font><font size=4px>

 　　楚王殷聞蜀亡，上表稱：「臣已營衡麓之間為菟裘之地，</font><font size=4px color="#009090"><font size=4px>〔衡麓，衡山之麓也；山足曰麓。左傳：魯隱公使營菟裘，吾將老焉。馬殷言將致事而歸老於衡麓，聞蜀亡而懼也。菟，同都翻。〕</font></font><font size=4px>願上印綬以保餘齡。」</font><font size=4px color="#009090"><font size=4px>〔齡，年也。記文王世子曰：古者謂年齡，齒亦齡也。上，時掌翻。〕</font></font><font size=4px>上優詔慰諭之。

 　　2平蜀之功，李紹琛為多，位在董璋上；而璋素與郭崇韜善，崇數召璋與議軍事。</font><font size=4px color="#009090"><font size=4px>〔數，所角翻。〕</font></font><font size=4px>紹琛心不平，謂璋曰：「吾有平蜀之功，公等樸樕相從，</font><font size=4px color="#009090"><font size=4px>〔樸，蒲木翻。樕，蘇谷翻。樸樕小木，以喻董璋小材也。〕</font></font><font size=4px>反呫囁於郭公之門，</font><font size=4px color="#009090"><font size=4px>〔呫，叱涉翻。囁，而涉翻。呫囁，細語也。〕</font></font><font size=4px>謀相傾害。吾為都將，</font><font size=4px color="#009090"><font size=4px>〔帝命李紹琛為行營馬步軍都指揮使，董璋為左廂虞候，故云然。〕</font></font><font size=4px>獨不能以軍法斬公邪！」璋訴于崇韜。十二月，崇韜表璋為東川節度使，</font><font size=4px color="#009090"><font size=4px>〔考異曰：莊宗實錄：「十二月丙寅，以靜難節度使董璋為東川節度副大使。」又康延孝傳云：「郭崇韜除董璋為東川節度使。延孝與華州節度使毛璋見崇韜，請以工部任尚書為東川帥。崇韜怒曰：『紹琛反邪，敢違吾節度！』不及二旬，崇韜為繼岌所害。」按大軍以十一月二十八日丁巳入西川，至十二月八日丙寅除董璋東川，凡十日；明年正月八日殺崇韜，至此凡六十日，而云「不及二旬崇韜遇害」，日月殊不相合。蓋十二月丙寅崇韜始表璋鎮東川之日耳，非降制日也。云「不及二旬」亦恐誤。〕</font></font><font size=4px>解其軍職。</font><font size=4px color="#009090"><font size=4px>〔解董璋軍職，則李紹琛不得以軍法令之，此崇韜之所以保護董璋者也。〕</font></font><font size=4px>紹琛愈怒，曰：「吾冒白刃，陵險阻，定兩川，璋乃坐有之邪！」</font><font size=4px color="#009090"><font size=4px>〔冒，莫北翻。〕</font></font><font size=4px>乃見崇韜言：「東川重地，任尚書有文武才，宜表為帥。」</font><font size=4px color="#009090"><font size=4px>〔任圜時以工部尚書參預軍機。帥，所類翻。〕</font></font><font size=4px>崇韜怒曰：「紹琛反邪，何敢違吾節度！」紹琛懼而退。

 　　初，帝遣宦者李從襲等從魏王繼岌伐蜀；繼岌雖為都統，軍中制置補署一出郭崇韜，崇韜終日決事，將吏賓客趨走盈庭，而都統府惟大將晨謁外，牙門索然，</font><font size=4px color="#009090"><font size=4px>〔索，蘇各翻。索然，言寂寞也。〕</font></font><font size=4px>從襲等固恥之。及破蜀，蜀之貴臣大將爭以寶貨、妓樂遺崇韜及其子廷誨，</font><font size=4px color="#009090"><font size=4px>〔妓，渠綺翻。遺，唯季翻。〕</font></font><font size=4px>魏王所得，不過匹馬、束帛、唾壺、麈柄而已，</font><font size=4px color="#009090"><font size=4px>〔麈，之庾翻。〕</font></font><font size=4px>從襲等益不平。

 　　王宗弼之自為西川留後也，賂崇韜求為節度使，崇韜陽許之，</font><font size=4px color="#009090"><font size=4px>〔考異曰：實錄、薛史皆云崇韜以蜀帥許之，按崇韜有識略，豈可興大兵取西川，反以與宗弼乎！此庸人所不為也。蓋於時宗弼尚據成都，崇韜恐其悔而違拒，故陽許之以安其意耳。〕</font></font><font size=4px>既而久未得，乃帥蜀人列狀見繼岌，請留崇韜鎮蜀。</font><font size=4px color="#009090"><font size=4px>〔帥，讀曰率。〕</font></font><font size=4px>從襲等因謂繼岌曰：「郭公父子專橫，</font><font size=4px color="#009090"><font size=4px>〔橫，戶孟翻。〕</font></font><font size=4px>今又使蜀人請己為帥，</font><font size=4px color="#009090"><font size=4px>〔帥，所類翻。〕</font></font><font size=4px>其志難測，王不可不為之備。」繼岌謂崇韜曰：「主上倚侍中如山嶽，不可離廟堂，</font><font size=4px color="#009090"><font size=4px>〔郭崇韜官侍中，故繼岌稱之。離，力智翻。〕</font></font><font size=4px>豈肯棄元老於蠻夷之域乎！且此非余之所敢知也，請諸人詣闕自陳。」由是繼岌與崇韜互相疑。</font><font size=4px color="#009090"><font size=4px>〔此段自平蜀之功以下，為李紹琛反張本；自初帝遣李從襲從繼岌以下，為殺郭崇韜張本。〕</font></font><font size=4px>

 　　會宋光葆自梓州來，訴王宗弼誣殺宋光嗣等；又，崇韜徵犒軍錢數萬緡於宗弼，宗弼靳之，</font><font size=4px color="#009090"><font size=4px>〔犒，苦到翻。靳，居焮翻。〕</font></font><font size=4px>士卒怨怒，夜，縱火諠譟。崇韜欲誅宗弼以自明，己巳，白繼岌收宗弼及王宗勳、王宗渥，皆數其不忠之罪，</font><font size=4px color="#009090"><font size=4px>〔數，所具翻。〕</font></font><font size=4px>族誅之，籍沒其家。蜀人爭食宗弼之肉。

 　　3辛未，閩忠懿王審知卒，</font><font size=4px color="#009090"><font size=4px>〔年六十四。〕</font></font><font size=4px>子延翰自稱威武留後。</font><font size=4px color="#009090"><font size=4px>〔延翰字子逸，審知長子也。〕</font></font><font size=4px>汀州民陳本聚眾三萬圍汀州，延翰遣右軍都監柳邕等將兵二萬討之。</font><font size=4px color="#009090"><font size=4px>〔監，古銜翻。〕</font></font><font size=4px>

 　　4癸酉，王承休、王宗汭至成都，</font><font size=4px color="#009090"><font size=4px>〔十月自秦州上道，為始至成都。〕</font></font><font size=4px>魏王繼岌詰之曰：「居大鎮，擁強兵，何以不拒戰﹖」對曰：「畏大王神武。」曰：「然則何以不降﹖」對曰：「王師不入境。」：「日所俱入羌者幾人﹖」對曰：「萬二千人。」曰：「今歸者幾人﹖」對曰：「二千人。」曰：「可以償萬人之死矣。」皆斬之，并其子。

 　　5丙子，以知北都留守事孟知祥為西節度使、同平章事，促召赴洛陽。</font><font size=4px color="#009090"><font size=4px>〔召之至洛陽而後赴鎮。為孟知祥據蜀張本。〕</font></font><font size=4px>帝議選北都留守，樞密承旨段徊等惡鄴都留守張憲，不欲其在朝廷，</font><font size=4px color="#009090"><font size=4px>〔段徊必宦人也。〕</font></font><font size=4px>皆曰：「北都非張憲不可。憲雖有宰相器，</font><font size=4px color="#009090"><font size=4px>〔郭崇韜薦張憲為相，帝欲用之，故段徊等云然。〕</font></font><font size=4px>今國家新得中原，宰相在天子目前，事有得失，可以改更，</font><font size=4px color="#009090"><font size=4px>〔更，工衡翻。〕</font></font><font size=4px>比之北都獨繫一方安危，不為重也。乃徙憲為太原尹，知北都留守事。</font><font size=4px color="#009090"><font size=4px>〔以尹知留守事，非正為留守也。〕</font></font><font size=4px>以戶部尚書王正言為興唐尹，知鄴都留守事。正言昏耄，帝以武德使史彥瓊為鄴都監軍。</font><font size=4px color="#009090"><font size=4px>〔後唐武德使本掌宮中事。明宗時嘗旱，暴坐庭中，詔武德司宮中無掃雪，是其證也。〕</font></font><font size=4px>彥瓊，本令人也，有寵於帝。魏、博等六州軍旅金穀之政皆決於彥瓊，威福自恣，陵忽將佐，自正言以下皆諂事之。</font><font size=4px color="#009090"><font size=4px>〔為王正言、史彥瓊不能守鄴都張本。〕</font></font><font size=4px>

 　　6初，得魏州銀槍效節都近八千人，以為親軍，</font><font size=4px color="#009090"><font size=4px>〔見二百六十九卷梁均王貞明元年。近，其靳翻。〕</font></font><font size=4px>皆勇悍無敵。夾河之戰，實賴其用，屢立殊功，常許以滅之日 大加賞賚。既而河南平，</font><font size=4px color="#009090"><font size=4px>〔梁滅而河南平。〕</font></font><font size=4px>雖賞賚非一，而士卒恃功，驕恣無厭，</font><font size=4px color="#009090"><font size=4px>〔厭，於鹽翻。〕</font></font><font size=4px>更成怨望。是歲大饑，民多流亡，租賦不充，道路塗潦，漕輦 艱澀，</font><font size=4px color="#009090"><font size=4px>〔漕，水運；輦，陸運。澀，色立翻。〕</font></font><font size=4px>東都倉廩空竭，無以給軍士。租庸使孔謙日於上東門外</font><font size=4px color="#009090"><font size=4px>〔洛城東面三門：中日建春，左曰上東，右曰永通。九域志： 洛陽上東門、建春門皆為鎮，屬河南縣，蓋喪亂丘墟，非復盛唐之舊也。〕</font></font><font size=4px>望諸州漕運，至者隨以給之。軍士乏食，有雇妻鬻子者，老弱採蔬於野，百十為群，往往餒死，流言怨嗟，而帝遊畋不息。己卯，獵於白沙，皇后、皇子、後宮畢從。庚辰，宿伊闕；辛巳，宿潭泊；壬午，宿龕澗；癸未，還宮。</font><font size=4px color="#009090"><font size=4px>〔自白沙至龕澗，其地皆在洛陽東。按薛史李愚避難居洛，表白沙之別墅。龕澗近伊闕。從，才用翻。龕，苦含翻。〕</font></font><font size=4px>時大雪，吏卒有僵仆於道路者。伊、汝間饑尤甚，衛兵所過，責其供餉，不得，則壞其什器，</font><font size=4px color="#009090"><font size=4px>〔僵，居良翻。壞，音怪。〕</font></font><font size=4px>撤其室廬以為薪，甚於寇盜，縣吏皆竄匿山谷。

 　　7有白龍見於漢宮；漢主改元白龍，更名曰龔。</font><font size=4px color="#009090"><font size=4px>〔見，賢遍翻。更，工衡翻。〕</font></font><font size=4px>

 　　8長和驃信鄭旻遣其布燮鄭昭淳求婚于漢，漢主以女增城公主妻之。長和即唐之南詔也。</font><font size=4px color="#009090"><font size=4px>〔唐末，南詔改曰大禮，至是又改曰長和。五代會要曰：郭崇韜平蜀之後， 得王衍所得蠻俘數十，以天子命令使人入其部，被止於界上，惟國信蠻俘得往。續有轉牒，稱督爽大長和國宰相、布燮等等上大唐皇帝舅奏疏一封，差人轉送黎州， 其紙厚硬如皮，筆力遒健，有詔體，後有督爽陀酋、忍爽王寶、督爽彌勒、忍爽董德義、督爽長垣緯、忍爽楊希燮等所署。有彩牋一軸，轉韻詩一章，章三韻，共十 聯，有類擊筑詞，頗有本朝姻親之意，語亦不遜。〕</font></font><font size=4px>

 　　9成德節度使李嗣源入朝。

 　　10閏月，己丑朔，孟知祥至洛陽，帝寵待甚厚。

 　　11帝以軍儲不足，謀於群臣，豆盧革以下皆莫知為計。吏部尚書李琪上疏，以為：「古者量入以為出，</font><font size=4px color="#009090"><font size=4px>〔量，音良。〕</font></font><font size=4px>計農而發兵，故雖有水旱之災而無匱乏之憂。近代稅農以養兵，未有農富給而兵不足，農捐瘠而兵豐飽者也。今縱未能蠲省租稅，苟除折納、紐配之法，</font><font size=4px color="#009090"><font size=4px>〔折納，謂抑民使折估而納其所無；紐配，謂紐數而科配之也。〕</font></font><font size=4px>農亦可以小休矣。」帝即敕有司如琪所言，然竟不能行。

 　　12丁酉，詔蜀朝所署官四品以上降授有差，五品以下才地無取者悉縱歸田里；其先降及有功者，委崇韜隨事獎任。又賜王衍詔，略曰：「固當裂土而封，必不薄人於險。三辰在上，一言不欺。」</font><font size=4px color="#009090"><font size=4px>〔誓之以三辰而終殺之，非信也。〕</font></font><font size=4px>

 　　13庚子，彰武、保大節度使兼中書令高萬興卒，</font><font size=4px color="#009090"><font size=4px>〔梁貞明四年，高萬興兼鎮鄜延。唐以延州置保塞軍，岐改為忠義軍，後唐改為彰武軍。鄜，保大軍。〕</font></font><font size=4px>以其子保大留後允韜為彰武留後。

 　　14帝以軍儲不充，欲如汴州，諫官上言：「不如節儉以足用，自古無就食天子。今楊氏未滅，不宜示以虛實。」</font><font size=4px color="#009090"><font size=4px>〔謂吳近在淮南，不宜使之知中國虛實。上，時掌翻。〕</font></font><font size=4px>乃止。

 　　15辛亥，立皇弟存美為邕王，存霸為永王，存禮為薛王，存渥為申王，存父為睦王，存確為通王，存紀為雅王。

 　　16郭崇韜素疾宦官，嘗密謂魏王繼岌曰：「大王他日得天下，騬馬亦不可乘，</font><font size=4px color="#009090"><font size=4px>〔騬，食陵翻，犗馬也，以喻宦官。史炤曰：犗，音戒；俗呼扇馬為改馬，即犗馬也。〕</font></font><font size=4px>況任宦官！宜盡去之，專用士人。」</font><font size=4px color="#009090"><font size=4px>〔去，羌呂翻。〕</font></font><font size=4px>呂知柔竊聽，聞之，</font><font size=4px color="#009090"><font size=4px>〔呂知柔時為都統牙通謁。〕</font></font><font size=4px>由是宦官皆切齒。

 　　時成都雖下，而蜀中盜賊群起，布滿山林。崇韜恐大軍既去，更為後患，命任圜、張筠分道招討，以是淹留未還。帝遣者向延嗣促之，崇韜不出郊迎，及見禮節又倨，</font><font size=4px color="#009090"><font size=4px>〔宦官固可疾，然天子使之將命，敬之者所以敬君也，烏可倨見哉！唐莊宗使刑臣將命於大臣非也，郭崇韜倨見之亦非也。嗚呼！刑臣將命，自唐開元以後皆然矣。〕</font></font><font size=4px>延嗣怒。李從襲謂延嗣曰：「魏王，太子也；主上萬福，而郭公專權如是。郭廷誨擁徒出入，日與軍中饒將、蜀土豪傑狎飲，指天畫地，近聞白其父請表己為蜀帥；</font><font size=4px color="#009090"><font size=4px>〔帥，所類翻；下同。〕</font></font><font size=4px>又言「蜀地富饒，大人宜善自為謀。」今諸軍將校皆郭氏之黨，王寄身於虎狼之口，一朝有變，吾屬不知委骨何地矣。」因相向垂涕。延嗣歸，具以語劉后。</font><font size=4px color="#009090"><font size=4px>〔語，牛倨翻；下語之同。〕</font></font><font size=4px>后泣訴於帝，請早救繼岌之死。

 　　前此帝聞蜀人請崇韜為帥，已不平，至是聞延嗣之言，不能無疑。帝閱蜀府庫之籍，曰：「人言蜀中珍貨無算，何如是之微也﹖」延嗣曰：「臣聞蜀破，其珍貨皆入於崇韜父子，崇韜有金萬兩，銀四十萬兩，錢百萬緡，名馬千匹，他物稱是，廷誨所取，復在其外；</font><font size=4px color="#009090"><font size=4px>〔稱，尺證翻。復，扶又翻。〕</font></font><font size=4px>故縣官所得不多耳。」帝遂怒形於色。及孟知祥將行，帝語之曰：「聞郭崇韜有異志，卿到，為朕誅之。」</font><font size=4px color="#009090"><font size=4px>〔為，于偽翻。〕</font></font><font size=4px>知祥曰：「崇韜，國之勳舊，不宜有此。俟臣至蜀察之，苟無他志則遣還。」</font><font size=4px color="#009090"><font size=4px>〔還，從宣翻，又如字。〕</font></font><font size=4px>帝許之。

 　　壬子，知祥發洛陽。帝尋復遣衣甲庫使馬彥珪</font><font size=4px color="#009090"><font size=4px>〔復，扶又翻；下后復同。衣甲庫使，盛唐無之，蓋帝所置，亦內諸司使之一也。〕</font></font><font size=4px>馳詣成都觀崇韜去就，如奉詔班師則已，若有遷延跋扈之狀，則與繼岌圖之。</font><font size=4px color="#009090"><font size=4px>〔觀莊宗所以命孟知祥、馬彥珪者如此，就使李從襲等不以劉后教行之，崇韜得東還，亦必不能自全矣。〕</font></font><font size=4px>彥珪見皇后，說之曰：</font><font size=4px color="#009090"><font size=4px>〔說，式芮翻。〕</font></font><font size=4px>「臣見向延嗣言蜀中事勢憂在朝夕，今上當斷不斷，</font><font size=4px color="#009090"><font size=4px>〔言帝詔旨持兩端，無決然使殺崇韜之命。斷，丁亂翻。〕</font></font><font size=4px>夫成敗之機，間不容髮，安能緩急稟命於三千里外乎！」</font><font size=4px color="#009090"><font size=4px>〔成都至洛陽三千二百一十六里，見舊唐書地理志。〕</font></font><font size=4px>皇后復言於帝，帝曰：「傳聞之言，未知虛實，豈可遽爾果決！」皇后不得請，退，自為教與繼岌，令殺崇韜。知祥行至石壕，</font><font size=4px color="#009090"><font size=4px>〔石壕村在陝縣東、新安縣西，杜少陵詩所謂「暮投石壕村」者也。九域志：陝州陝縣有石壕鎮。〕</font></font><font size=4px>彥珪夜叩門宣詔，促知祥赴鎮，知祥竊歎曰：「亂將作矣！」乃晝夜兼行。</font><font size=4px color="#009090"><font size=4px>〔孟知祥倍道而行，非能救郭崇韜之死也，恐崇韜死而生他變耳。〕</font></font><font size=4px>

 　　17初，楚王殷既得湖南，不征商旅，由是四方商旅輻湊。湖南地多鉛鐵，殷用軍都判官高郁策，</font><font size=4px color="#009090"><font size=4px>〔軍都判官，諸軍都判官也。高郁在馬殷府，其位任在行軍司馬之上。〕</font></font><font size=4px>鑄釦鐵為錢，商旅出境，無所用之，皆易他貨而去，故能以境內所餘之物易天下百貨，國以富饒。湖南民不事桑蠶，郁命民輸稅者皆以帛代錢，未幾，民間機杼大盛。</font><font size=4px color="#009090"><font size=4px>〔幾，居豈翻。高郁佐馬殷治湖南，巧於使民而民勸趨於利，蓋學管子之術者也。〕</font></font><font size=4px>

 　　18吳越王鏐遣使者沈桊致書，以受玉冊、封吳越國王告於吳，</font><font size=4px color="#009090"><font size=4px>〔桊，土刀翻。〕</font></font><font size=4px>吳人以其國名與己同，</font><font size=4px color="#009090"><font size=4px>〔嫌其居越而兼吳國之名。〕</font></font><font size=4px>不受書，遣桊還。仍戒境上無得通吳越使者及商旅。

 　　明宗聖德和武欽孝皇帝上之上</font><font size=4px color="#009090"><font size=4px>〔諱嗣源，應州人。世本夷狄，無姓氏。父電，鴈雁門都將。帝少名邈佶烈，太祖養以為子，乃姓李，名嗣源，即位後改名亶。

 　　天成元年</font><font size=4px color="#009090"><font size=4px>〔丙戌、九二六是年四月方改元，見下卷。〕</font></font><font size=4px>

 　　1春，正月，庚申，魏王繼岌遣李繼曮、李嚴部送王衍及其宗族百官數千人詣洛陽。

 　　2河中節度使、尚書令李繼麟自恃與帝故舊，且有功，</font><font size=4px color="#009090"><font size=4px>〔梁之乾化二年，朱友謙即以河中附晉，故自恃故舊。自附晉之後，晉王與梁人戰於河上，汾、晉無後顧之虞，以此為有功。〕</font></font><font size=4px>帝待之厚，</font><font size=4px color="#009090"><font size=4px>〔亦以此自恃。〕</font></font><font size=4px>苦諸令宦求伹無厭，</font><font size=4px color="#009090"><font size=4px>〔厭，於鹽翻。〕</font></font><font size=4px>遂拒不與。大軍之征蜀也，繼麟閱兵，遣其子令德將之以從。景進與宦官譖之曰：「繼麟聞大軍起，以為討己，故驚懼，閱兵自衛。」又曰：「崇韜所以敢倔強於蜀者，</font><font size=4px color="#009090"><font size=4px>〔從，才用翻。倔，其勿翻。強，其兩翻。〕</font></font><font size=4px>與河中陰謀，內外相應故也。」繼麟聞之懼，欲身入朝以自明，其所親止之，繼麟曰：「郭侍中功高於我。今事勢將危，吾得見主上，面陳至誠，則讒人獲罪矣。」郭侍中，謂崇韜。功高，以其有滅梁、蜀之功，非己之所能及也。讒人，指令宦也。〕</font></font><font size=4px>癸亥，繼麟入朝。</font><font size=4px color="#009090"><font size=4px>〔為繼麟得禍張本。〕</font></font><font size=4px>

 　　3魏王繼岌將發成都，令任圜權知留事，以俟孟知祥。諸軍部署已定，</font><font size=4px color="#009090"><font size=4px>〔部署行留已定也。〕</font></font><font size=4px>是日，馬彥珪至，以皇后教示繼岌，繼岌曰：「大軍垂發，</font><font size=4px color="#009090"><font size=4px>〔垂發，猶言臨發也。〕</font></font><font size=4px>彼無釁端，安可為此負心事！公輩勿復言。</font><font size=4px color="#009090"><font size=4px>〔復，扶又翻。〕</font></font><font size=4px>且主上無敕，獨以皇后教殺招討使，可乎﹖」李從襲寺泣曰：「既有此迹，萬一崇韜聞之，中塗為變，益不可救矣。」相與巧陳利害，繼岌不得已從之。甲子旦，從襲以繼岌之命召崇韜計事，繼岌登樓避之。崇韜方升階，繼岌從者李環撾碎其首，并殺其子廷誨、廷信。</font><font size=4px color="#009090"><font size=4px>〔撾，則瓜翻。郭崇韜蓋與二子俱至繼岌所，故同時見殺。〕</font></font><font size=4px>外人猶未之知。都統推官滏</font><span class="h"><font size=4px>【章：十二行本「滏」作「饒」；乙十一行本同；退齋校同。】</font></font><font size=4px>陽李崧謂繼岌曰：「今行軍三千里外，初無敕旨，擅殺大將，大王柰何行此危事！獨不能忍之至洛陽邪﹖」繼岌曰；「公言是也，悔之無及。」崧乃召書吏數人，登樓去梯，</font><font size=4px color="#009090"><font size=4px>〔去，羌呂翻。〕</font></font><font size=4px>矯為敕書，用蠟印宣之，</font><font size=4px color="#009090"><font size=4px>〔以蠟摹刊為中書省印，以印敕書而宣之也。〕</font></font><font size=4px>軍中粗定。崇韜左右皆竄匿，獨掌書記滏陽張礪詣魏王府慟哭久之。</font><font size=4px color="#009090"><font size=4px>〔張礪為崇韜府掌書記。史言其事府主能始終。〕</font></font><font size=4px>繼岌命任圜代崇韜總軍政。

 　　4魏王通謁李廷安獻蜀樂工二百餘人，有嚴旭者，王衍用為蓬州刺史，帝問曰：「汝何以得刺史﹖」對曰：「以歌。」帝使歌而善之，許復故任。</font><font size=4px color="#009090"><font size=4px>〔人皆謂帝克蜀而不察蜀之所以亡，故不旋踵而敗；不知此乃帝氣習也。觀諸李存賢、周匝之事可見。〕</font></font><font size=4px>

 　　5戊辰，孟知祥至成都。時新殺郭崇韜，人情未安，知祥慰撫吏民，犒賜將卒，去留帖然。</font><font size=4px color="#009090"><font size=4px>〔史言孟知祥之才，所以能有蜀。犒，苦到翻。〕</font></font><font size=4px>

 　　6閩人破陳本，斬之。</font><font size=4px color="#009090"><font size=4px>〔陳本圍汀州，見上年十二月。〕</font></font><font size=4px>

 　　7契丹主擊女真及勃海，</font><font size=4px color="#009090"><font size=4px>〔女真始見於此。其國本肅慎氏，東漢謂之挹婁，元魏謂之勿吉，隋、串唐謂之靺鞨，五代時始號女真。女真有數種，居混同江之南者為熟女真，江之北者為生女真。混同江即鴨淥水。〕</font></font><font size=4px>恐唐乘虛襲之，戊寅，遣梅老鞋里來修好。</font><font size=4px color="#009090"><font size=4px>〔好，呼到翻。〕</font></font><font size=4px>

 　　8馬彥珪還洛陽，乃下詔暴郭崇韜之罪，并殺其子廷說、廷讓、廷議，</font><font size=4px color="#009090"><font size=4px>〔此郭崇韜諸子之在格陽者也。說，讀曰悅。〕</font></font><font size=4px>於是朝野駭惋，</font><font size=4px color="#009090"><font size=4px>〔朝，直遙翻。惋，烏貫翻。〕</font></font><font size=4px>群議紛然，帝使宦者潛察之。保大節度使睦王存父，崇韜之伲也；宦者欲盡去崇韜之黨，言「存父對諸將攘臂垂泣，為崇韜稱冤，</font><font size=4px color="#009090"><font size=4px>〔去，羌呂翻。為，于偽翻。〕</font></font><font size=4px>言辭怨望。」庚辰，幽存父於第，尋殺之。

 　　景進言：「河中人有告變，言李繼麟與郭崇韜謀反；崇韜死，又與存父連謀。」宦官因共勸帝速除之，帝乃徙繼麟為義成節度使，是夜，遣蕃漢馬步使朱守殷以兵圍其第，</font><font size=4px color="#009090"><font size=4px>〔歐史作「圍其館」，蓋謂朱友謙無私第在洛陽也。〕</font></font><font size=4px>驅繼麟出徽安門外殺之，復其姓名曰朱友謙。</font><font size=4px color="#009090"><font size=4px>〔唐昭宗之遷洛也，車駕佃徽安門入宮。唐六典：東都北面二門，東曰延喜，西曰徽安。朱友謙賜姓名見二百七十二卷元年。〕</font></font><font size=4px>友謙二子，令德為武信節度使，令錫為忠武節度使；詔魏王繼岌誅令德於遂州，鄭州刺史王思同誅令錫於許州，</font><font size=4px color="#009090"><font size=4px>〔唐置忠武軍於許州、匡國軍於同州，至梁之時 兩易軍號，後唐滅梁，皆復其故。〕</font></font><font size=4px>河陽節度使李紹奇誅其家人於河中。紹奇至其家，友謙妻張氏帥家人二百餘口見紹奇</font><font size=4px color="#009090"><font size=4px>〔帥，讀曰率。〕</font></font><font size=4px>曰：「朱氏宗族當死，願 無濫及平人。」乃別其婢僕百人，</font><font size=4px color="#009090"><font size=4px>〔別，彼列翻。〕</font></font><font size=4px>以其族百口就刑。張氏又取鐵券以示紹奇曰：「此皇帝去年所賜也，我婦人，不識書，不知其何等語也。」紹奇 亦為之慚。</font><font size=4px color="#009090"><font size=4px>〔為，于偽翻。慚朝廷之失信。〕</font></font><font size=4px>友謙舊將史武等七人，時為刺史，皆坐族誅。

 　　時洛中諸軍飢窘，</font><font size=4px color="#009090"><font size=4px>〔窘，渠隕翻。〕</font></font><font size=4px>妄為謠言，令官采之以聞於帝，故朱友謙、郭崇韜皆及於禍。成德節度使兼中書令李嗣源亦為謠言所屬，</font><font size=4px color="#009090"><font size=4px>〔屬，之欲翻。〕</font></font><font size=4px>帝遣朱守殷察之；守殷私謂嗣源曰：「令公勳業振主，宜自圖歸藩以遠禍。」</font><font size=4px color="#009090"><font size=4px>〔「振」，當作「震」。遠，于願翻。〕</font></font><font size=4px>嗣源曰：「吾心不負天地，禍福之來，無所可避，皆委之於命。」</font><font size=4px color="#009090"><font size=4px>〔李嗣源答朱守殷之言，安於死生禍福之際，英雄識度自有不可及者。〕</font></font><font size=4px>時令宦用事，勳舊人不自保，嗣源危殆者數四，賴宣徽使李紹宏左右營護，以是得全。

 　　9魏王繼岌留馬步都指揮使陳留李仁罕、馬軍都指揮使東光潘仁嗣、左廂都指揮使趙廷隱、右廂都指揮使浚儀張業、牙內指揮使文水武漳、驍銳指揮使平恩李延厚戍成都。</font><font size=4px color="#009090"><font size=4px>〔為諸將在蜀卒為孟知祥效死張本。〕</font></font><font size=4px>甲申，繼岌發成都，命李紹琛帥萬二千人為後軍，行止常差中軍一舍。</font><font size=4px color="#009090"><font size=4px>〔三十里為一舍。差後於中軍三十里也。帥，讀曰率。〕</font></font><font size=4px>

 　　10二月，己丑朔，以宣徽南院使李紹宏為樞密使。</font><font size=4px color="#009090"><font size=4px>〔代郭崇韜也。〕</font></font><font size=4px>

 　　11魏博指揮使楊仁晸</font><font size=4px color="#009090"><font size=4px>〔晸，知領翻。〕</font></font><font size=4px>將所部兵戍瓦橋，</font><font size=4px color="#009090"><font size=4px>〔將，即亮翻。〕</font></font><font size=4px>踰年代歸，至貝州，以鄴都空虛，恐兵至為變，敕留屯貝州。

 　　時天下莫知郭崇韜之罪，民間訛言云：「崇韜殺繼自岌，自王於蜀，</font><font size=4px color="#009090"><font size=4px>〔王，于況翻，〕</font></font><font size=4px>故族其家。」朱友謙子建徽為澶州刺史，帝密敕鄴都監軍史彥瓊殺之。</font><font size=4px color="#009090"><font size=4px>〔澶州，魏博巡屬也，故密敕魏博監軍殺朱建徽。澶，時連翻。〕</font></font><font size=4px>門者白留守王正言曰：「史武德夜半馳馬出城，不言何往。</font><font size=4px color="#009090"><font size=4px>〔史彥瓊以武德使出為監軍，稱其內職。〕</font></font><font size=4px>又訛言云：「皇后以繼岌之死歸咎於帝，已弒帝矣，故急召彥瓊計事。」人情愈駭。</font><font size=4px color="#009090"><font size=4px>〔訛言方興，而史彥瓊所為可疑可駭者，訛過所以益甚，而亂隨之。〕</font></font><font size=4px>

 　　楊仁晸部部兵皇甫暉與其徒夜博不勝，因人情不安，遂作亂，劫仁晸曰：「主上所以有天下，吾魏軍力也，</font><font size=4px color="#009090"><font size=4px>〔謂因魏博兵力以破梁。〕</font></font><font size=4px>魏軍甲不去體，馬不解鞍者十餘年，今天下已定，天子不念舊勞，更加猜忌。遠戍踰年，方喜代歸，去家咫尺，不使相見。</font><font size=4px color="#009090"><font size=4px>〔言使之留屯貝州，不許還魏州也。九域志：貝州南至魏州二百二十五里。〕</font></font><font size=4px>今聞皇后弒逆，京師已亂，將士願與公俱歸，仍表聞朝廷。若天子萬福，興兵致討，以吾魏博兵力足以拒之，</font><font size=4px color="#009090"><font size=4px>〔皇甫揮，銀槍效節卒也，從莊宗戰河上，習見莊宗之用兵，與夫諸軍之勇怯，故敢發此言。〕</font></font><font size=4px>安知不更為富貴之資乎！」仁晸不從，暉殺之；又劫小校，不從，又殺之。</font><font size=4px color="#009090"><font size=4px>〔校，戶教翻。〕</font></font><font size=4px>效節指揮使趙在禮聞亂，衣不及帶，踰垣而走，暉追及，曳其足而下之，示以二首，</font><font size=4px color="#009090"><font size=4px>〔示以楊仁晸及小校之首。〕</font></font><font size=4px>在禮懼而從之。亂兵遂奉以為帥，</font><font size=4px color="#009090"><font size=4px>〔帥，所類翻。〕</font></font><font size=4px>焚掠貝州。暉，魏州人；在禮，涿州人也。詰旦，暉等擁在禮南趣臨清、永濟、館陶，所過剽掠。</font><font size=4px color="#009090"><font size=4px>〔趣，七喻翻。剽，匹妙翻。〕</font></font><font size=4px>

 　　壬辰晚，有自貝州來告軍亂將犯鄴都者，都巡檢使孫鐸等亟詣史彥瓊，</font><font size=4px color="#009090"><font size=4px>〔亟，紀力翻，急也。〕</font></font><font size=4px>請授甲乘城為備。彥瓊疑鐸等有異志，曰：「告者云今日賊至臨清，計程須六日晚方至，</font><font size=4px color="#009090"><font size=4px>〔九域志：臨清縣南至魏州城一百五十里。皇甫暉等以壬辰至臨清，史彥瓊以為六日晚方至魏州者，以師行日五十里，故計其涉三日方至也。壬辰二月四日，六日，謂二月六日也，是日甲午。〕</font></font><font size=4px>為備未晚。」孫鐸曰：「賊既作亂，必乘吾未備，晝夜倍道，安肯計程而行！請僕射帥眾乘城，</font><font size=4px color="#009090"><font size=4px>〔史彥瓊蓋加僕射，故孫鐸稱之。帥，讀曰率。〕</font></font><font size=4px>鐸募勁兵千人伏於王莽河逆擊之，賊既勢挫，必當離散，然後可撲討</font><font size=4px color="#009090"><font size=4px>〔撲，普木翻。張：「討」作「滅」。〕</font></font><font size=4px>也。必俟其至城下，萬一有姦人為內應，則事危矣。」彥瓊曰：「但嚴兵守城，何必逆戰！」是夜，賊前鋒攻北門，弓弩亂發。時彥瓊將部兵宿北門樓，聞賊呼聲，</font><font size=4px color="#009090"><font size=4px>〔呼，火故翻。〕</font></font><font size=4px>即時驚潰。彥瓊單騎奔洛陽。

 　　癸巳，賊入鄴都，孫鐸等拒戰不勝，亡去。趙在禮據宮城，</font><font size=4px color="#009090"><font size=4px>〔帝即位於魏州，以牙城為宮城。〕</font></font><font size=4px>署皇甫揮及軍校趙進為馬步都指揮使，縱兵大掠。進，定州人也。

 　　王正言方據案召吏草奏，無至者，正言怒，其家人曰：「賊已入城，殺掠於市，吏皆逃散，公尚誰呼！」正言驚曰：「吾初不知也。」又索馬，不能得，</font><font size=4px color="#009090"><font size=4px>〔索，山 客翻。〕</font></font><font size=4px>乃帥僚佐步出府門謁在禮，</font><font size=4px color="#009090"><font size=4px>〔帥，讀曰率。〕</font></font><font size=4px>再拜請罪。在禮亦拜，曰：士卒思歸耳，尚書重德，勿自卑屈！」慰諭遣之。</font><font size=4px color="#009090"><font size=4px>〔王正言以戶部尚書出知留守，故趙在禮稱之。〕</font></font><font size=4px>

 　　眾推在禮為魏博留後，具奏其狀。北京留守張憲家在鄴都，</font><font size=4px color="#009090"><font size=4px>〔去年張憲自鄴都留守遷北京，故其家尚留鄴都。〕</font></font><font size=4px>在禮厚撫之，遣使以書誘憲，憲不發封，斬其使以聞。</font><font size=4px color="#009090"><font size=4px>〔使，疏吏翻。誘，音酉。〕</font></font><font size=4px>

 　　12甲午，以景進為銀青光祿大夫，檢校右散騎常侍兼御史大夫、上注國。

 　　13丙申，史彥瓊至洛陽。</font><font size=4px color="#009090"><font size=4px>〔自鄴都逃至洛陽。〕</font></font><font size=4px>帝問可為大將者於樞密使李紹宏，紹宏復請用李紹欽，</font><font size=4px color="#009090"><font size=4px>〔伐蜀之役，李紹宏已薦李紹欽而不用，故言復。〕</font></font><font size=4px>帝許之，令條上方略。</font><font size=4px color="#009090"><font size=4px>〔上，時掌翻。〕</font></font><font size=4px>紹欽所請偏裨，皆梁舊將，己所善者，帝疑之而止。皇后曰：「此小事，不足煩大將，紹榮可辦也。」</font><font size=4px color="#009090"><font size=4px>〔紹榮，元行欽。〕</font></font><font size=4px>帝乃命歸德節度使李紹榮將騎三千詣鄴招撫，</font><font size=4px color="#009090"><font size=4px>〔將，即亮翻；下同。騎，奇寄翻。〕</font></font><font size=4px>亦徵諸道兵，備其不服。

 　　14郭崇韜之死也，李紹琛謂董璋曰：「公復欲呫囁誰門﹖」</font><font size=4px color="#009090"><font size=4px>〔復，扶又翻。〕</font></font><font size=4px>璋懼，謝罪。魏王繼岌軍還至武連，</font><font size=4px color="#009090"><font size=4px>〔還從宣翻。武連，漢梓潼縣地，宋置武都邵及下辨縣，又改下辨為武功縣，後魏改為武連縣，唐屬劍州。九域志：在州西八十五里。〕</font></font><font size=4px>遇敕使，諭以朱友謙已伏誅，令董璋將兵之遂州誅朱令德。時紹琛將後軍在魏城，</font><font size=4px color="#009090"><font size=4px>〔西魏置魏城縣於巴西，唐屬綿州。九域志：在州東六十五里。宋白曰：魏城本漢涪縣地，西魏於涪縣立潼州，析此立為魏城縣。李膺記云：肆溪東五十里有東西井，井西為涪縣界，井東為城界。〕</font></font><font size=4px>聞之，以帝不委己殺令德而委璋，大驚。俄而璋過紹琛軍，不謁。紹琛怒，乘酒謂諸將曰：「國家南取大梁，西定巴、蜀，皆郭公之謀而吾之戰功也；至於去逆效順，與國家犄角以破梁，則朱公也。</font><font size=4px color="#009090"><font size=4px>〔犄，居蟻翻。謂朱友謙以蒲、同附晉，相為犄角以破梁。〕</font></font><font size=4px>今朱、郭皆無罪族滅，歸朝之後，行及我矣。</font><font size=4px color="#009090"><font size=4px>〔朝，直遙翻。〕</font></font><font size=4px>冤哉，天乎！柰何！」紹琛所將多河中兵，</font><font size=4px color="#009090"><font size=4px>〔將，即亮翻。〕</font></font><font size=4px>河中將焦武等號哭於軍門曰：「西平王何罪，闔門屠膾！</font><font size=4px color="#009090"><font size=4px>〔號，戶刀翻。朱友謙再以河中附晉，晉封為西平王。闔門屠膾，謂其家悉誅夷也。〕</font></font><font size=4px>我屬歸則與史武等同誅，</font><font size=4px color="#009090"><font size=4px>〔言史武等既以河中將誅，若東歸則亦與之同罪而誅死。〕</font></font><font size=4px>決不復東矣。」</font><font size=4px color="#009090"><font size=4px>〔復，扶又翻。〕</font></font><font size=4px>是日，魏王繼岌至泥溪，紹琛至劍州遣人白繼岌云：「河中將士號哭不止，欲為亂。」丁酉，紹琛自劍州擁兵西還，自稱西川節度、三川制置等使，移檄成都，稱奉詔代孟知祥招諭蜀人，三日間眾至五萬。

 　　15戊戌，李繼曮至鳳翔，監軍使柴重厚不以符印與之，促令詣闕。</font><font size=4px color="#009090"><font size=4px>〔唐僖宗光啟三年，李茂貞據鳳翔，至是而代。其後明宗復令李繼曮鎮鳳翔。〕</font></font><font size=4px>

 　　16己亥，魏王繼岌至利州，李紹琛遣人斷桔柏津。</font><font size=4px color="#009090"><font size=4px>〔斷，丁管翻。桔，吉屑翻。〕</font></font><font size=4px>繼岌聞之，以任圜為副招討使，將步騎七千，與都指揮使梁漢顒、</font><font size=4px color="#009090"><font size=4px>〔顒，魚容翻。〕</font></font><font size=4px>監軍李延安追討之。</font><font size=4px color="#009090"><font size=4px>〔考異曰：莊宗實錄：「己亥，繼岌奏康延孝叛，遣任圜追討。」按延孝丁酉叛於劍州，豈得己亥奏報已至洛！廣本：「魏王至利州，桔柏津使夜來告繼岌，言李紹琛令斷浮梁。繼岌署任圜為副招討使，令率七千人騎，與都指揮使梁漢顒、監軍李延安之。」今從之。〕</font></font><font size=4px>

 　　17庚子，邢州左右步直兵趙太等四百人</font><font size=4px color="#009090"><font size=4px>〔步直兵，謂步兵長直者也。〕</font></font><font size=4px>據城自稱安國留後；詔東北面招討副使李紹真討之。</font><font size=4px color="#009090"><font size=4px>〔李紹真即霍彥威。〕</font></font><font size=4px>

 　　18辛丑，任圜先令別將何建崇擊劍門關，下之。</font><font size=4px color="#009090"><font size=4px>〔恐李紹琛拒守劍門關，故先擊下之，紹琛將何所至哉！〕</font></font><font size=4px>

 　　19李紹榮至鄴都，攻其南門，遣人以敕招諭之，趙在禮以羊酒犒師，拜於城上曰：「將士思家擅歸，相公誠善為敷奏，</font><font size=4px color="#009090"><font size=4px>〔犒，苦到翻。李紹榮以節度使同平章事，故稱之為相公，所謂使相也。後之世凡建節者皆稱相公。為，于偽翻。〕</font></font><font size=4px>得色於死，敢不自新！」遂以敕徧諭軍士。史彥瓊戟手大罵曰：「群死賊，城破萬段！」皇甫暉謂其眾曰：「觀史武德之言，上不赦我矣。」因聚譟，掠敕書，手壞之，</font><font size=4px color="#009090"><font size=4px>〔掠，奪也。壞，音怪。〕</font></font><font size=4px>守陴拒戰。紹榮攻之不利，以狀聞，帝怒曰：「克城之日，勿遺噍類！」〔噍，才笑翻。</font><font size=4px color="#009090"><font size=4px>〕</font></font><font size=4px>大發諸軍討之。壬寅，紹榮退屯澶州。

 　　20甲辰夜，從馬直軍士王溫五人殺軍使，謀作亂，擒斬之。</font><font size=4px color="#009090"><font size=4px>〔從，才用翻。〕</font></font><font size=4px>從馬直指揮使郭從謙，本優人也，優名郭門高。帝與梁相拒於得勝，</font><font size=4px color="#009090"><font size=4px>〔得勝即德勝。〕</font></font><font size=4px>募勇士挑戰，從謙應募，俘斬而還，</font><font size=4px color="#009090"><font size=4px>〔挑，徒了翻。還，從宣翻，又如字。〕</font></font><font size=4px>由是益有寵。帝選諸軍驍勇者為親軍，分置四指揮，號從馬直，從謙自軍使積功至指揮使。郭崇韜方用事，從謙以叔父事之，睦王存父以從謙為假子。及崇韜、存父得罪，從謙數以私財饗從馬直諸校，</font><font size=4px color="#009090"><font size=4px>〔數，所角翻。校，戶教翻。〕</font></font><font size=4px>對之流涕，言崇韜之冤。及王溫作亂，帝戲之曰：「汝既負我附崇韜、存父，又教王溫反，欲何為也﹖」從謙益懼。既退，陰謂諸校曰：「主上以王溫之故，俟鄴都平定，盡阬若曹。</font><font size=4px color="#009090"><font size=4px>〔若，猶汝也。〕</font></font><font size=4px>家之所有宜盡市酒肉，勿為久計也。」由是親軍皆不自安。</font><font size=4px color="#009090"><font size=4px>〔為張破敗作亂、郭從謙弒逆張本。郭崇韜勳舊也，以無罪而族；康延孝之亂，皇甫暉之亂，張破敗之亂，卒以成郭從謙之弒，皆由崇韜之死而將校之心不自安也。〕</font></font><font size=4px>

 　　21乙巳，王衍至長安，有詔止之。</font><font size=4px color="#009090"><font size=4px>〔止不使至洛陽。〕</font></font><font size=4px>

 　　22先是，帝諸弟雖領節度使，皆留京師，但食其俸。</font><font size=4px color="#009090"><font size=4px>〔先，悉薦翻。〕</font></font><font size=4px>戊申，始命護國節度使永王存霸至河中。</font><font size=4px color="#009090"><font size=4px>〔既殺朱友謙，故令存霸赴鎮以代之。〕</font></font><font size=4px>

 　　23丁未，李紹榮以諸道兵再攻鄴都。庚戌，裨將楊重霸帥眾數百登城，</font><font size=4px color="#009090"><font size=4px>〔帥，讀曰率。〕</font></font><font size=4px>後無繼者，重霸等皆死。賊知不赦，堅守無降意。</font><font size=4px color="#009090"><font size=4px>〔降，戶江翻。〕</font></font><font size=4px>朝廷患之，日發中使促魏王繼岌東還。繼岌以中軍精兵皆從任圜討李紹琛，留利州待之，未得還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　李紹榮討趙在禮久無功；趙太據邢州未下。滄州軍亂，小校王景戡討定之，因自為留後；河朔州縣告亂者相繼。帝欲自征鄴都，宰相樞密使皆言京師根本，車駕不可輕動，帝曰：「諸將無可使者。」皆曰：「李嗣源最為勳舊。」帝心忌嗣源，曰：「吾惜嗣源，欲留宿衛。」皆曰：「他人無可者。」忠武節度使張全義亦言：「河朔多事，久則患深，宜令總管進討；</font><font size=4px color="#009090"><font size=4px>〔時李嗣源雖留洛陽，而蕃漢內外馬步軍都總管之官如故。〕</font></font><font size=4px>若倚紹榮輩，未見成功之期。」李紹宏亦屢言之，帝以內外所薦，</font><span class="h"><font size=4px>【章：十二行本「薦」下有「久乃許之」四字；乙十一行本同；退齋校同；張校同，云無註本亦無。內則李紹宏，外則張全義及在廷之臣。】</font></font><font size=4px>甲寅，命嗣源將親軍討鄴都。

 　　24延州言綏、銀軍亂，剽州城。</font><font size=4px color="#009090"><font size=4px>〔綏、銀時為夏州巡屬，延州以鄰鎮奏言之耳。趙珣聚米圖，經宋康定、慶曆間所進也，其書云：綏州故城見在延州東北無定河川，西至夏州四百里，南至延州界三百四十里，北至銀州一百六十里。夏州東至銀州一百里。剽，匹妙翻。〕</font></font><font size=4px>

 　　25董璋將兵二萬屯綿州，會任圜討李紹琛。帝遣中使崔延琛至成都，遇紹琛軍，紿之曰：「吾奉詔召孟郎，</font><font size=4px color="#009090"><font size=4px>〔孟知祥妻，太祖弟克讓女也，故呼為孟郎。俗謂伲為郎也。〕</font></font><font size=4px>公若緩兵，自當得蜀。」既至成都，勸孟知祥為戰守備。知祥浚壕樹柵，遣馬步都指揮使李仁罕將四萬人，驍銳指揮使李延厚將二千人討紹琛。</font><font size=4px color="#009090"><font size=4px>〔既浚壕樹柵為守城之備，又遣重兵出討，以兵有邂逅，戰苟不利則退守無倉卒失指之憂。孟知祥初至西川，其審慎如此。然當時蜀之舊兵敗散已多，北兵留戍計不過數千，李仁罕所將未必及四萬之數。更須博考。〕</font></font><font size=4px>延厚集其眾詢之曰：「有少壯勇銳，欲立功求富貴者東！</font><font size=4px color="#009090"><font size=4px>〔少，詩照翻。〕</font></font><font size=4px>衰疾畏懦，厭行陳者西！」</font><font size=4px color="#009090"><font size=4px>〔行，戶剛翻。〕</font></font><font size=4px>得選兵七百人以行。</font><font size=4px color="#009090"><font size=4px>〔兵不貴多而貴精也。〕</font></font><font size=4px>

 　　是日，任圜軍追及紹琛於漢州，紹琛出兵逆戰；招討掌書記張礪請伏精兵於後，以羸兵誘之，</font><font size=4px color="#009090"><font size=4px>〔郭崇韜之為招討使也，以張礪為掌書記。崇韜既死，繼岌以任圜為招討副使，以討李紹琛，故礪以幕屬從軍。羸，倫為翻。誘，暗酉。〕</font></font><font size=4px>圜從之，使董璋以東川羸兵先戰而卻。紹琛輕圜書生，又見其兵羸，極力追之，伏兵發，大破之，斬首數千級。自是悤紹琛入漢州，閉城不出。

 　　26三月，丁巳朔，李紹真奏克邢州，擒趙太等。庚申，紹真引兵至鄴都，營於城西北，以太等徇於鄴都城下而殺之。</font><font size=4px color="#009090"><font size=4px>〔是不足以懼皇甫暉等，適以堅其死守之心耳。〕</font></font><font size=4px>

 　　27辛酉，以威武節度副使王延翰為威武節度使。</font><font size=4px color="#009090"><font size=4px>〔命王延翰嗣有土。〕</font></font><font size=4px>

 　　28壬戌，李嗣源至鄴都，營於城西南；甲子，嗣源下令軍中，詰旦攻城。</font><font size=4px color="#009090"><font size=4px>〔詰，去吉翻。〕</font></font><font size=4px>是夜，從馬直軍士張破敗作亂，</font><font size=4px color="#009090"><font size=4px>〔考異曰：莊宗實錄：「壬戌，今上至鄴都。癸亥夜，張破敗作亂，明日，入鄴都。」明宗實錄：「三月六日，帝至鄴都，八日夜，破敗作亂。」薛史莊宗紀：「壬子，嗣至源鄴都；甲寅夜，破敗作亂。」明宗紀與實錄同。按長曆，此月丁巳朔，無壬子、甲寅。今從實錄及明宗本紀。〕</font></font><font size=4px>帥眾大譟，</font><font size=4px color="#009090"><font size=4px>〔帥，讀曰率；下同。〕</font></font><font size=4px>殺都將，</font><font size=4px color="#009090"><font size=4px>〔將，即亮翻。〕</font></font><font size=4px>焚營舍。詰旦，亂兵逼中軍，嗣源帥親軍拒戰，不能敵，亂兵益熾。</font><font size=4px color="#009090"><font size=4px>〔從亂者愈也。〕</font></font><font size=4px>嗣源叱而問之曰：「爾曹欲何為﹖」對曰：「將士從主上十年，百戰以得天下。今主上棄恩任威，貝州戍卒思歸，主上不赦，云『克城之後，當盡阬魏博之軍』；</font><font size=4px color="#009090"><font size=4px>〔謂皇甫暉等也。莊宗忿暉等不降，嘗有「克城之日，勿遺噍類」之語。〕</font></font><font size=4px>近從馬直數卒諠競，遽欲盡誅其眾。</font><font size=4px color="#009090"><font size=4px>〔謂王溫等亂也。郭從謙因王溫亂後，矯言帝意以扇動張破敗等之亂心。〕</font></font><font size=4px>我輩初無叛心，但畏死耳。今眾議欲與城中合勢擊退諸道之軍，請主上帝河南，令公帝河北，為軍民之主。」</font><font size=4px color="#009090"><font size=4px>〔李嗣源官中書令，故稱之為令公。〕</font></font><font size=4px>嗣源泣諭之，不從。嗣源曰：「爾不用吾言，任爾所為，我自歸京師。」亂兵拔白刃環之，</font><font size=4px color="#009090"><font size=4px>〔環，音宦。〕</font></font><font size=4px>曰：「此輩虎狼也，不識尊卑，令公去欲何之！」因擁嗣源及李紹真等入城，城中不受外兵，皇甫暉逆擊張破敗，斬之，外兵皆潰。趙在禮帥諸校迎拜嗣源，泣謝曰：「將士輩負令公，</font><font size=4px color="#009090"><font size=4px>〔李嗣源以蕃漢馬步軍都總管統諸軍禦契丹，凡河北諸鎮兵皆屬焉，而魏兵作亂，是負之也。〕</font></font><font size=4px>敢不惟命是聽！」嗣源詭說在禮曰：</font><font size=4px color="#009090"><font size=4px>〔說，式芮翻。〕</font></font><font size=4px>「凡舉大事，須藉兵力，今外兵流散無所歸，我為公出收之。」</font><font size=4px color="#009090"><font size=4px>〔藉，慈夜翻。為，于偽翻。外兵，謂城外之兵，嗣、源紹真所領者也。〕</font></font><font size=4px>在禮乃聽嗣源、紹真俱出城，宿魏縣，散兵稍有至者。

 　　29漢州無城塹，樹木為柵。乙丑，任圜進攻其柵，縱火焚之，李紹琛引兵出戰於金鴈橋，</font><font size=4px color="#009090"><font size=4px>〔金鴈橋在漢州雒縣東鴈江之上，俗傳曾有金鴈，故名。〕</font></font><font size=4px>兵敗，與十餘騎奔綿竹，</font><font size=4px color="#009090"><font size=4px>〔九域志：綿竹縣在漢州東北九十三里。〕</font></font><font size=4px>追擒之。孟知祥自至漢州犒軍，與任圜、董璋置酒高會，引李紹琛檻車至座中，知祥自酌大卮飲之，</font><font size=4px color="#009090"><font size=4px>〔飲，於禁翻。〕</font></font><font size=4px>謂曰：「公已擁節旄，又有平蜀之功，何患不富貴，而求入此檻車邪！」紹琛曰：「郭侍中佐命功第一，兵不血刃取兩川，一旦無罪族誅；</font><font size=4px color="#009090"><font size=4px>〔郭侍中，謂崇韜。〕</font></font><font size=4px>如紹琛輩安保首領！以此不敢歸朝耳。」</font><font size=4px color="#009090"><font size=4px>〔朝，直遙翻。〕</font></font><font size=4px>魏王繼岌既獲紹琛，乃引兵倍道而東。

 　　孟知祥獲陝虢都指揮使汝陰李肇、河中都指揮使千乘弘實，</font><font size=4px color="#009090"><font size=4px>〔陝，失冉翻。乘，繩證翻。〕</font></font><font size=4px>以肇為牙內馬步都指揮使，弘實副之。</font><font size=4px color="#009090"><font size=4px>〔為李肇等為孟知祥用張本。〕</font></font><font size=4px>蜀中群盜猶未息，知祥擇廉吏使治州縣，蠲除橫賦，安集流散，下寬大之令，與民更始。</font><font size=4px color="#009090"><font size=4px>〔孟知祥已有據蜀規摹。治，直之翻。橫，戶孟翻。更，工衡翻。〕</font></font><font size=4px>遣左廂都指揮使趙廷隱、右廂都指揮使張業將兵分討群盜，悉誅之。

 　　30李嗣源之為亂兵所逼也，李紹榮有萬人，營於城南，嗣源遣牙將張虔釗、高行周等七人相繼召之，欲與共誅亂者。紹榮疑嗣源之詐，留使者，閉壁不應。及嗣源入鄴都，遂引兵去。嗣源在魏縣，眾不滿百，又無兵仗；李紹真所將鎮兵五千，聞嗣源得出，相帥歸之，</font><font size=4px color="#009090"><font size=4px>〔鎮兵蓋鎮州兵也，李嗣源本鎮鎮州，故其兵相帥歸之。帥，讀曰率。〕</font></font><font size=4px>由是嗣源兵稍振。嗣源泣謂諸將曰：「吾明日當歸藩，</font><font size=4px color="#009090"><font size=4px>〔欲歸鎮州也。〕</font></font><font size=4px>上章待罪，</font><font size=4px color="#009090"><font size=4px>〔上，時掌翻。章，表也，奏也。〕</font></font><font size=4px>聽主上所裁。」李紹真及中門使安重誨曰：「此策非宜。公為元帥，不幸為凶人所劫；李紹榮不戰而退，歸朝必以公藉口。</font><font size=4px color="#009090"><font size=4px>〔言李紹榮必奏天子，稱己所以退師者，以嗣源入魏與賊合也。〕</font></font><font size=4px>公若歸藩，則為據地邀君，適足以實讒慝之言耳。不若星行詣闕，</font><font size=4px color="#009090"><font size=4px>〔星行者，戴星而行也。〕</font></font><font size=4px>面見天子，庶可自明。」嗣源曰：「善！」丁卯，自魏縣南趣相州，</font><font size=4px color="#009090"><font size=4px>〔趣，七喻翻。〕</font></font><font size=4px>遇馬坊使康福，</font><font size=4px color="#009090"><font size=4px>〔後唐起於太原，馬牧多在并、代。莊宗在河上與梁戰，置馬牧於相州，以康福為小馬坊使以鎮之，蓋以并、代之貛牧為大馬坊也。唐內諸司有小馬坊使，宦官為之，非此。薛史唐莊宗曰：「康福體貌豐厚，可令總轄馬牧。」由是署為馬坊使。及明宗離魏縣，會福牧小馬於相州，乃驅而歸命。〕</font></font><font size=4px>得馬數千匹，始能成軍。福，蔚州人也。</font><font size=4px color="#009090"><font size=4px>〔蔚，紆勿翻。〕</font></font><font size=4px>

 　　31平盧節度使符習將本軍攻鄴都，聞李嗣源軍潰，引兵歸；至淄州，監軍使楊希望遣兵逆擊之，</font><font size=4px color="#009090"><font size=4px>〔平盧節度治青州。九域志：青州西至淄州一百一十三里。〕</font></font><font size=4px>習懼，復引兵而西。</font><font size=4px color="#009090"><font size=4px>〔復，扶又翻。〕</font></font><font size=4px>青州指揮使王公儼攻希望，殺之，因據其城。

 　　時近侍為諸道監軍者，</font><font size=4px color="#009090"><font size=4px>〔宦官常侍天子左右，故曰近侍。〕</font></font><font size=4px>皆恃恩與節度使爭權，及鄴都軍變，所在多殺之。安義監軍楊繼源謀殺節度使孔勍，勍先誘而殺之。</font><font size=4px color="#009090"><font size=4px>〔勍，渠京翻。誘，音酉。〕</font></font><font size=4px>武寧監軍以李紹真從李嗣源謀，殺其元從，</font><font size=4px color="#009090"><font size=4px>〔元從，謂舊從李紹真之將士，所謂義故也。紹真時從李嗣源，監軍謀殺其元從之留彭城者。〕</font></font><font size=4px>據城拒之；權知留後淳于晏帥諸將先殺之。</font><font size=4px color="#009090"><font size=4px>〔帥，讀曰率；下同。〕</font></font><font size=4px>晏，登州人也。

 　　32戊辰，以軍食不足，敕河南尹豫借夏秋稅；民不聊生。

 　　33忠武節度使、尚書令齊王張全義聞李嗣源入鄴都，憂懼不食，辛未，卒於洛陽。</font><font size=4px color="#009090"><font size=4px>〔張全義之憂死，自以薦李嗣源北討也。〕</font></font><font size=4px>

 　　34租庸使以倉儲不足，頗朘刻軍糧，</font><font size=4px color="#009090"><font size=4px>〔朘，息緣翻，縮也，減也。〕</font></font><font size=4px>軍士流言益甚。宰相懼，帥百官上表言：「今租庸已竭，內庫有餘，諸軍室家不能相保，儻不賑救，</font><font size=4px color="#009090"><font size=4px>〔賑，津忍翻。〕</font></font><font size=4px>懼有離心。俟過凶年，其財復集。」</font><font size=4px color="#009090"><font size=4px>〔復，扶又翻。集，聚也。〕</font></font><font size=4px>上即欲從之，劉后曰：「吾夫婦君臨萬國，雖藉武功，亦由天命。命既在天，人如我何！」</font><font size=4px color="#009090"><font size=4px>〔紂責命于天，紂所以亡，未聞妲己有是言也。〕</font></font><font size=4px>宰相又於便殿論之，后屬耳於屏風後，</font><font size=4px color="#009090"><font size=4px>〔屬，之欲翻。〕</font></font><font size=4px>須臾，出妝具及三銀盆、皇幼子三人於外曰：「人言宮中蓄積多，四貢獻隨以給賜，所餘上此耳，請鬻以贍軍！」宰相惶懼而退。</font><font size=4px color="#009090"><font size=4px>〔嗚呼，劉后囊金寶繫馬鞍之時，能盡將內庫所積而行乎！〕</font></font><font size=4px>

 　　35李紹榮自鄴都退保衛州，奏李嗣源已叛，與賊合；嗣源遣使上章自理，一日數輩。嗣源長子從審為金槍指揮使，</font><font size=4px color="#009090"><font size=4px>〔莊宗得魏，因魏銀槍軍置帳前銀槍都，後又置金槍軍。〕</font></font><font size=4px>帝謂從審曰：「吾深知爾父忠厚，爾往諭朕意，勿使自疑。」從審至衛州，紹榮囚，欲殺之。從審曰：「公等既不亮吾父，</font><font size=4px color="#009090"><font size=4px>〔亮，信也。〕</font></font><font size=4px>吾亦不能至父所，</font><font size=4px color="#009090"><font size=4px>〔今人多謂不欲行為不能。〕</font></font><font size=4px>請復還宿衛。」</font><font size=4px color="#009090"><font size=4px>〔復，扶又翻。還，從宣翻，又如字。〕</font></font><font size=4px>乃釋之。帝憐從審，賜名繼璟，待之如子。是後嗣源所奏，皆為紹榮所遏，不得通，嗣源由是疑懼。石敬瑭曰：「夫事成於果決而敗於猶豫，安有上將與叛卒入賊城，而他日得保無恙乎！</font><font size=4px color="#009090"><font size=4px>〔將，即亮翻。〕</font></font><font size=4px>大梁，天下之要會也，</font><font size=4px color="#009090"><font size=4px>〔大梁控引河、汴，南通淮、泗，北接滑、魏，舟車之所湊集，且梁舊都也，故云然。〕</font></font><font size=4px>願假三百騎先往取之；若幸而得之，公宜引大軍亟進，</font><font size=4px color="#009090"><font size=4px>〔亟，紀力翻。急也。〕</font></font><font size=4px>如此始可自全。」</font><font size=4px color="#009090"><font size=4px>〔據大梁則逼洛陽，嗣源可以自全，莊宗將何以自全乎﹖石敬瑭惡察察言，故云爾。〕</font></font><font size=4px>突騎指揮使康義誠曰：「主上無道，軍民怨怒，公從眾則生，守節則。」</font><font size=4px color="#009090"><font size=4px>〔死康義誠胡人獷直，觀此言可見也。為義誠由此為明宗所親任張本。〕</font></font><font size=4px>嗣源乃令安重誨移檄會兵。義誠，代北胡人也。

 　　時齊州防禦使紹虔、</font><font size=4px color="#009090"><font size=4px>〔即王晏球。〕</font></font><font size=4px>泰寧節度李紹欽、</font><font size=4px color="#009090"><font size=4px>〔即段凝。〕</font></font><font size=4px>貝州刺史李紹英</font><font size=4px color="#009090"><font size=4px>〔即房知溫。〕</font></font><font size=4px>屯瓦橋，</font><font size=4px color="#009090"><font size=4px>〔以備契丹。〕</font></font><font size=4px>北京右廂馬軍都指揮使安審通屯奉化軍，</font><font size=4px color="#009090"><font size=4px>〔五代會要：後唐天成三年三月，升奉化軍為泰州，以清苑縣為理所。新唐書地理志：清苑縣屬莫州。宋保州治清苑，蓋又改泰州為保州也。〕</font></font><font size=4px>嗣源皆遣使召之。紹英，瑕丘人，本姓房，名知溫；審通，金全之姪也。</font><font size=4px color="#009090"><font size=4px>〔安金全有郤梁兵、全晉陽之功。〕</font></font><font size=4px>嗣源家在真定，</font><font size=4px color="#009090"><font size=4px>〔嗣源鎮真定，入朝于洛，其家留真定。〕</font></font><font size=4px>虞候將王建立先殺其監軍，由是獲全。</font><font size=4px color="#009090"><font size=4px>〔為嗣源以王建立鎮真定張本。將，即亮翻。〕</font></font><font size=4px>建立，遼州人也。李從珂自橫水將所部兵由盂縣趣鎮州，</font><font size=4px color="#009090"><font size=4px>〔李從珂謫戍橫水，見上卷同光三年。盂，春秋晉之盂邑，漢為縣，中廢，隋開皇十六年置原仇縣，大業初改曰盂，唐屬太原府。九域志：盂縣東北至鎮州一百里。〕</font></font><font size=4px>與王建立軍合，倍道從嗣源。嗣源以李紹榮在衛州，謀自白皋濟河，分三百騎使石敬瑭將之前驅，李從珂為殿，</font><font size=4px color="#009090"><font size=4px>〔殿，丁練翻。〕</font></font><font size=4px>於是軍勢大盛。嗣源從子從璋自鎮州引兵而南，過邢州，邢人奉為留後。</font><font size=4px color="#009090"><font size=4px>〔河北蓋悉從嗣源矣。從子之從，才用翻。〕</font></font><font size=4px>

 　　36癸酉，詔懷遠指揮使白從暉將騎兵扼河陽橋，</font><font size=4px color="#009090"><font size=4px>〔恐李嗣源自懷、孟犯洛也。〕</font></font><font size=4px>帝乃出金帛給賜諸軍，樞密宣徽使及供奉內使景進等皆獻金帛以助給賜。</font><font size=4px color="#009090"><font size=4px>〔事已至忐，帝及嬖倖始知財物之不可守。〕</font></font><font size=4px>軍士負物而詬曰：「吾妻子已殍死，得此何為！」</font><font size=4px color="#009090"><font size=4px>〔詬，古候翻，又許候翻。殍，畏表翻。〕</font></font><font size=4px>甲戌，李紹榮自衛州至洛陽，帝如鷂店勞之。</font><font size=4px color="#009090"><font size=4px>〔薛史作「耀店」。〕</font></font><font size=4px>紹榮曰：「鄴都亂兵已遣其黨翟建白據博州，欲濟河襲鄆、汴，</font><font size=4px color="#009090"><font size=4px>〔李紹榮所言指趙在禮所遣兵也，殊不知李嗣源已定入汴之計矣。勞，力到翻。翟，萇伯翻。〕</font></font><font size=4px>願陛下幸關東招撫之。」帝從之。</font><font size=4px color="#009090"><font size=4px>〔關東，謂汜水關以東。〕</font></font><font size=4px>

 　　37景進等言於帝曰：「魏王未至，康延孝初平，西南猶未安；王衍族黨不少，聞車駕東征，恐其為變，不若除之。」</font><font size=4px color="#009090"><font size=4px>〔少，詩沼翻。〕</font></font><font size=4px>帝乃遣中使向延嗣</font><font size=4px color="#009090"><font size=4px>〔向，式亮翻。〕</font></font><font size=4px>齎敕往誅之，敕曰：「王衍一行，並從殺戮。」已印畫，</font><font size=4px color="#009090"><font size=4px>〔印者，用中書印；畫者，畫可。敕又用御寶。〕</font></font><font size=4px>樞密使張居翰覆視，就殿柱揩去「行」字，改為「家」字，</font><font size=4px color="#009090"><font size=4px>〔揩，口皆翻，摩也。去，羌呂翻。〕</font></font><font size=4px>由是蜀百官及衍僕役獲免者千，餘人。延嗣至長安，盡殺衍宗族於秦川驛。衍母徐氏且死，呼曰：呼，火故翻。〕「吾兒以一國迎降，不免族誅，</font><font size=4px color="#009090"><font size=4px>〔降，戶江翻。〕</font></font><font size=4px>信義俱棄，吾知汝行亦受禍矣！」

 　　38乙亥，帝發洛陽；丁丑，次汜水；戊寅，遣李紹榮將騎兵循河而東。</font><font size=4px color="#009090"><font size=4px>〔將，即亮翻。〕</font></font><font size=4px>李嗣源親黨從帝者多亡去；或勸李繼璟宜早自脫，繼璟終無行意。帝屢遣繼璟詣嗣源，繼璟固辭，願死於帝前以明赤誠。</font><font size=4px color="#009090"><font size=4px>〔赤誠，猶言赤心。誠者心之實；言赤誠者謂赤心之實。〕</font></font><font size=4px>帝聞嗣源在黎陽，強遣繼璟渡河召之，</font><font size=4px color="#009090"><font size=4px>〔強，其兩翻；下強出同。此時召嗣源，嗣源必不敢前。〕</font></font><font size=4px>道遇李紹榮，紹榮殺之。</font><font size=4px color="#009090"><font size=4px>〔李繼璟以死事君，以明父之心迹，得其死矣。〕</font></font><font size=4px>

 　　39吳越王鏐有疾，如衣錦軍，命鎮海、鎮東節度使留後傳瓘監國。</font><font size=4px color="#009090"><font size=4px>〔衣，於既翻。監，古銜翻。〕</font></font><font size=4px>吳徐溫遣使來問疾，左右勸鏐勿見，鏐曰：「溫陰狡，此名問疾，實使之覘我也。」</font><font size=4px color="#009090"><font size=4px>〔覘，丑廉翻。又丑豔翻。〕</font></font><font size=4px>強出見之。溫果聚兵欲襲吳越，聞鏐疾瘳而止。</font><font size=4px color="#009090"><font size=4px>〔史言錢、徐之智力足以相制而不足以相勝。〕</font></font><font size=4px>鏐尋還錢塘。</font><font size=4px color="#009090"><font size=4px>〔按九域志，自臨安東還錢塘一百二十里。〕</font></font><font size=4px>

 　　40吳以左僕射、同平章事徐知誥為侍中，右僕射嚴可求兼門下侍郎、同平章事。

 　　辛巳，李嗣源至白皋，遇山東上絹數船，取以賞軍。</font><font size=4px color="#009090"><font size=4px>〔此蓋青、兗上供泝河而上者也。〕</font></font><font size=4px>安重誨從者爭舟，行營馬步使陶閗斬以徇，</font><font size=4px color="#009090"><font size=4px>〔從，才用翻。閗，墟里 翻。〕</font></font><font size=4px>由是軍中肅然。閗，許州人也。嗣源濟河，至滑州，遣人招符習，習與嗣源會於胙城，</font><font size=4px color="#009090"><font size=4px>〔舊唐書地理志：胙城，漢南燕縣。〕</font></font><font size=4px>安審通亦引兵來會。知汴州孔循 遣使奉表西迎帝，亦遣使北輸密款於嗣源，曰：「先至者得之。」

 　　先是，帝遣騎將滿城西鄴守汴州；</font><font size=4px color="#009090"><font size=4px>〔先是，悉薦翻。〕</font></font><font size=4px>石敬瑭使裨將李瓊以勁兵突入封丘門，敬瑭踵其後，自西門入，遂據其城，西方鄴請降。敬瑭使趣嗣源；壬午，嗣源入大梁。</font><font size=4px color="#009090"><font size=4px>〔趣，讀曰促。九域志：胙城縣南至大梁一百二十里。〕</font></font><font size=4px>

 　　是日，帝至滎澤東，</font><font size=4px color="#009090"><font size=4px>〔九域志：滎澤縣西北距汜水四十五里。〕</font></font><font size=4px>命龍驤指揮使姚彥溫將三千騎為前軍，曰：「汝曹汴人也，</font><font size=4px color="#009090"><font size=4px>〔龍驤軍，梁之舊兵，本皆汴人。〕</font></font><font size=4px>吾入汝境，不欲使他軍前驅，恐擾汝室家。」厚賜而遣之。彥溫即以其眾叛歸嗣源，謂嗣源曰：「京師危迫，主上為元行欽所惑，事勢已離，不可復事矣。」</font><font size=4px color="#009090"><font size=4px>〔元行欽賜姓名李紹榮。復，扶又翻。〕</font></font><font size=4px>嗣源曰：「汝自不忠，何言之悖也！」</font><font size=4px color="#009090"><font size=4px>〔悖，蒲妹翻。〕</font></font><font size=4px>即奪其兵。指揮使潘環守王村寨，有芻粟數萬，帝遣騎視之，環亦奔大梁。

 　　帝至萬勝鎮，</font><font size=4px color="#009090"><font size=4px>〔萬勝鎮在中牟縣，東距大梁不過數十里耳。〕</font></font><font size=4px>聞嗣源已據大梁，諸軍離叛，神色沮喪，</font><font size=4px color="#009090"><font size=4px>〔沮，在呂翻。喪，息浪翻。〕</font></font><font size=4px>登高歎曰：「吾不濟矣！」即命旋師。</font><span class="h"><font size=4px>【章：十二行本「師」下有「是夜復至汜水」六字；乙十一行本同；退齋校同；張校同，云無註本亦無。】</font></font><font size=4px>帝之出關也，扈從兵二萬五千，</font><font size=4px color="#009090"><font size=4px>〔從，才用翻；下從官同。〕</font></font><font size=4px>及還，已失萬餘人，乃留秦州都指揮使張唐以步騎三千守關。癸未，帝還過甖子谷，</font><font size=4px color="#009090"><font size=4px>〔劉昫曰：甖子谷在成皋。又云在汜水縣西。汜水縣，古之成皋縣。〕</font></font><font size=4px>道狹，每遇衛士執兵仗者，輒以善言撫之曰：「適報王又進西川金銀五十萬，</font><font size=4px color="#009090"><font size=4px>〔適報，猶言近方得報也。〕</font></font><font size=4px>到京當盡給爾曹。」對曰：「陛下賜已晚矣，人亦不感聖恩！」帝流涕而已。又索袍帶賜從官，內庫使張容哥稱頒給已盡，</font><font size=4px color="#009090"><font size=4px>〔索，山客翻。內庫使，亦莊宗所置內諸司使之一。〕</font></font><font size=4px>衛士叱容哥曰：「致使君失社稷，皆此閹豎輩也。」抽刀逐之；或救之，獲免。哥容謂同類曰：「皇后吝財致此，</font><font size=4px color="#009090"><font size=4px>〔吝財事見上。〕</font></font><font size=4px>今乃歸咎於吾輩；事若不測，吾輩萬段，吾不忍待也。」因赴河死。</font><font size=4px color="#009090"><font size=4px>〔衛士言致禍之源出於宦官，不特指張容哥一人，容哥遂先赴河而死者，蓋以身為內庫使，內庫積而不發，出納之吝，諸軍以為罪，禍必先及，故遽引決耳。〕</font></font><font size=4px>

 　　甲申，帝至石橋西，</font><font size=4px color="#009090"><font size=4px>〔石橋在洛城東。〕</font></font><font size=4px>置酒悲涕，謂李紹榮等諸將曰：「卿輩事吾以來，急難富貴靡不同之；</font><font size=4px color="#009090"><font size=4px>〔難，乃旦翻。〕</font></font><font size=4px>今致吾至此，皆無一策以相救乎﹖」諸將百餘人，皆截髮置地，誓以死報，因相與號泣。</font><font size=4px color="#009090"><font size=4px>〔號，戶刀翻。〕</font></font><font size=4px>是日晚，入洛城。

 　　李嗣源命石敬瑭將前軍趣汜水收撫散兵，嗣源繼之；</font><font size=4px color="#009090"><font size=4px>〔李嗣源在河北時奏章為元行欽所壅遏，猶可言也。渡河據大梁，莊宗嘗至萬勝鎮，君臣相望數十里間耳，既無一奏陳情，又無一騎迎候，莊宗既還，但以兵踵之而西，此意何在哉！〕</font></font><font size=4px>李紹虔、李紹英引兵來會。</font><font size=4px color="#009090"><font size=4px>〔李紹虔，李紹英皆自瓦橋引兵踵嗣源之後而來會于大梁。〕</font></font><font size=4px>

 　　丙戌，戍宰相樞密使共奏：「魏王西軍將至，車駕宜且控扼汜水，收撫散兵以俟之。」帝從之，自出上東門閱騎兵，戒以詰旦東行。 
</font><!--/HTMLBUILERPART0--><font size=4px>