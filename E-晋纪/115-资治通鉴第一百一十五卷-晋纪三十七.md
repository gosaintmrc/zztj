<font size=4px>　　晉紀三十七</font><font size=4px color="#009090"><font size=4px>〔起屠維作噩（己酉），盡上章閹茂（庚戌），凡二年。〕</font></font><font size=4px>

 　　安皇帝庚

 　　義熙五年（己酉、四〇九）

 　　春，正月，庚寅朔，南燕主超朝會群臣，歎太樂不備，</font><font size=4px color="#009090"><font size=4px>〔三年，超獻太樂伎于秦，故歎其不備。朝，直遙翻。〕</font></font><font size=4px>議掠晉人以補伎。</font><font size=4px color="#009090"><font size=4px>〔伎，困綺翻。〕</font></font><font size=4px>領軍將軍韓辺曰：</font><font size=4px color="#009090"><font size=4px>〔丁度曰：辺，竹角翻。〕</font></font><font size=4px>「先帝以舊京傾覆，戢翼三齊。</font><font size=4px color="#009090"><font size=4px>〔中山陷，慕容德棄，鄴臺；既而復失滑，乃東取齊地而據之。事並見前。戢，疾立翻。〕</font></font><font size=4px>陛下不養士息民，以伺魏釁，恢復先業，而更侵掠南鄰以讎敵，可乎！」超曰：「我計已定，不與卿言」。</font><font size=4px color="#009090"><font size=4px>〔史言慕容超愎諫致寇而亡。伺，相吏翻。〕</font></font><font size=4px>

 　　辛卯，大赦。

 　　庚戌，以劉毅為衛將軍、開府儀同三司。毅愛才好士，</font><font size=4px color="#009090"><font size=4px>〔好，呼到翻。〕</font></font><font size=4px>當世名流莫不輻湊，獨揚州主簿吳郡張卲不往。或問之，卲曰：「主公命世人傑，何煩多問！」</font><font size=4px color="#009090"><font size=4px>〔劉裕領揚州，故稱之為主公。〕</font></font><font size=4px>

 　　秦王興遣其弟平北將軍沖、征虜將軍狄伯支等帥騎四萬，</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>擊夏王勃勃。沖至嶺北，謀還襲長安，伯支不從而止，困酖殺伯支以滅口。

 　　秦王興遣使再拜譙縱為大都督、相國、蜀王，加九錫，承制封拜，悉如王者之儀。

 　　二月，南燕將慕容興宗、斛穀提、公孫歸等帥騎寇宿豫，拔之，</font><font size=4px color="#009090"><font size=4px>〔宿豫城在淮北，帝置宿豫郡及宿豫縣；唐代宗諱豫，改為宿遷縣，屬徐州。宋白曰：宿豫城在下邳東南百八十里，蓋本宋人遷宿處也，宋滅，為邑；漢為仇猶縣，屬臨淮郡；晉安帝立宿豫縣，唐改宿遷縣。將，即亮翻。〕</font></font><font size=4px>大掠而去，簡男女二千五百付太樂教之。歸，五樓之兄也。是時，五樓為侍中、尚書、領左衛將軍，專總朝政，</font><font size=4px color="#009090"><font size=4px>〔朝，直遙翻。〕</font></font><font size=4px>宗親並居顯要，王公內外無不憚之。南燕主超論宿豫之功，封斛穀提等並為郡、縣公。桂林王</font><span class="h"><font size=4px>【嚴：「林」改「陽」。】</font></font><font size=4px>鎮諫：「此數人者，勤民頓兵，</font><font size=4px color="#009090"><font size=4px>〔頓，讀曰鈍。〕</font></font><font size=4px>為國結怨，</font><font size=4px color="#009090"><font size=4px>〔為，于偽翻。〕</font></font><font size=4px>何功而封﹖」超怒，不答。尚書都令史王儼諂事五樓，</font><font size=4px color="#009090"><font size=4px>〔漢尚書有令史十八人，後增為二十一人，其後員數愈增，置都令史以總之。〕</font></font><font size=4px>比歲屢遷，官至左丞。</font><font size=4px color="#009090"><font size=4px>〔比，毗至翻。禮記：比年入學。註：每歲也。漢書，比年，頻年也。〕</font></font><font size=4px>國人為之言曰：「欲得侯，事五樓。」超又遣公孫歸等寇濟南，俘男女千餘人而去。</font><font size=4px color="#009090"><font size=4px>〔此濟南郡亦是僑置於淮北。濟，子禮翻。〕</font></font><font size=4px>自彭城以南，民皆堡聚以自固。詔并州刺史劉道憐鎮淮陰以備之。

 　　乞伏熾磐入見秦太原公懿於上邽，</font><font size=4px color="#009090"><font size=4px>〔熾，昌志翻。〕</font></font><font size=4px>彭奚念乘虛伐之。熾磐聞之，怒，不告懿而歸，擊奚念，破之，遂圍枹罕。乞伏乾歸從秦王興如平涼；熾磐克枹罕，</font><font size=4px color="#009090"><font size=4px>〔彭奚念據枹罕。，枹，音膚。〕</font></font><font size=4px>遣入告乾歸，乾歸逃還苑川。</font><font size=4px color="#009090"><font size=4px>〔軟歸為秦所留，見上卷三年。〕</font></font><font size=4px>

 　　馮翊人劉厥聚眾數千，據萬年作亂，</font><font size=4px color="#009090"><font size=4px>〔秦王興在平涼，故厥乘間作亂。〕</font></font><font size=4px>秦太子泓遣鎮軍將軍彭白狼帥東宮禁兵討之，斬厥，赦其餘黨。諸將請露布，表言廣其首級。</font><font size=4px color="#009090"><font size=4px>〔帥，讀曰率。將，即亮翻。〕</font></font><font size=4px>泓不許，曰：「主上委吾後事，不能式遏寇逆，當責躬請罪，尚敢矜誕自為功乎！」</font><font size=4px color="#009090"><font size=4px>〔姚泓優游文義，自儒者觀之，似得子道，然非撥亂才也。〕</font></font><font size=4px>

 　　秦王興自平涼如朝那，聞姚沖之謀，</font><font size=4px color="#009090"><font size=4px>〔謂欲還襲長安也。〕</font></font><font size=4px>賜沖死。

 　　三月，劉裕抗表伐南燕，朝議皆以為不可，</font><font size=4px color="#009090"><font size=4px>〔朝，直遙翻。〕</font></font><font size=4px>惟左僕射孟昶、車騎司馬謝裕、參軍臧熹以為必克，勸裕行。裕以昶監中軍留府事。</font><font size=4px color="#009090"><font size=4px>〔監中軍將軍留府事也。昶，丑兩翻。監，古銜翻。〕</font></font><font size=4px>謝裕，之兄孫也。

 　　初，苻氏之敗也，王猛之孫鎮惡來奔，以為臨澧令。</font><font size=4px color="#009090"><font size=4px>〔武帝太康四年立臨澧縣，屬天門郡，隋、唐併入澧州澧陽縣。澧，音禮。〕</font></font><font size=4px>鎮惡騎乘非長，關弓甚弱，</font><font size=4px color="#009090"><font size=4px>〔關，讀曰彎。〕</font></font><font size=4px>而有謀略，善困斷，喜論軍國大事。或薦鎮惡於劉裕，裕與語，說之，</font><font size=4px color="#009090"><font size=4px>〔斷，丁亂翻。喜，許記翻。說，讀曰悅。〕</font></font><font size=4px>因留宿；明旦，謂參佐曰：「吾聞將門有將，</font><font size=4px color="#009090"><font size=4px>〔將，即亮翻。〕</font></font><font size=4px>鎮惡信然。」即以為中軍參軍。

 　　恆山崩。</font><font size=4px color="#009090"><font size=4px>〔恆，戶鄧翻。〕</font></font><font size=4px>

 　　夏，四月，乞伏乾歸如枹罕，留世子熾磐鎮之，收其眾得二萬，徙都度堅山。</font><font size=4px color="#009090"><font size=4px>〔度堅山，乞伏之先司繁所居也。〕</font></font><font size=4px>

 　　雷震魏天安殿東序；魏主珪惡之，命左校以衝車攻東、西序，皆毀之。初，珪服寒食散，</font><font size=4px color="#009090"><font size=4px>〔晉人多服寒食散，今千金方中有數方。蘇軾曰：世有食鍾孔、烏喙而縱酒色以求長年者，蓋始於何晏。晏少而富貴，故服寒食散以濟其欲。凡服之者，疽背、嘔血相踵也。〕</font></font><font size=4px>久之， 藥發，性多躁擾，忿怒無常，至是寖劇。</font><font size=4px color="#009090"><font size=4px>〔躁，則到翻。〕</font></font><font size=4px>又災異數見，</font><font size=4px color="#009090"><font size=4px>〔見，賢遍翻。〕</font></font><font size=4px>占者多言當有急變生肘腋。</font><font size=4px color="#009090"><font size=4px>〔腋，音亦。〕</font></font><font size=4px>珪憂懣不安，</font><font size=4px color="#009090"><font size=4px>〔懣，音悶，又 音滿。〕</font></font><font size=4px>或數日不食，或達旦不寐，追計平生成敗得失，獨語不止。疑群臣左右皆不可信，每百官奏事至前，追記其舊惡，輒殺之；其餘或顏色變動，或鼻息不調，</font><font size=4px color="#009090"><font size=4px>〔氣一出一入謂之。〕</font></font><font size=4px>息或步趨失節，或言辭差繆，皆以為懷惡在心，發形於外，往往手擊殺之，</font><font size=4px color="#009090"><font size=4px>〔史言魏主珪死期將至。〕</font></font><font size=4px>死者皆陳天安殿前。朝廷人不自保，百官苟免，莫相督攝，盜賊公行，里巷之間，人為希少。</font><font size=4px color="#009090"><font size=4px>〔為，于偽翻。少，詩沼翻。〕</font></font><font size=4px>珪亦知之，曰：「朕故縱之使然，待過災年，更當清治之耳。」</font><font size=4px color="#009090"><font size=4px>〔治，直之翻。〕</font></font><font size=4px>是時，群臣畏罪，多不敢求親近；</font><font size=4px color="#009090"><font size=4px>〔近，其靳翻。〕</font></font><font size=4px>唯著作郎崔浩恭勤不懈，或終日不歸。浩，使部尚書宏之子也。宏未嘗忤旨，亦不諂諛，故宏父子獨不被譴。</font><font size=4px color="#009090"><font size=4px>〔懈，居隘翻。忤，五故翻。被，皮義翻。〕</font></font><font size=4px>

 　　夏王勃勃率騎二萬攻秦，</font><font size=4px color="#009090"><font size=4px>〔騎，奇寄翻。〕</font></font><font size=4px>掠取平涼雜胡七千餘戶，進屯依力川。</font><font size=4px color="#009090"><font size=4px>〔魏收地形志：平涼城在漢安定鶉陰界，唐為原州之地。依力川又當在其東南。〕</font></font><font size=4px>

 　　己巳，劉裕發建康，帥舟師自淮入泗。</font><font size=4px color="#009090"><font size=4px>〔帥，讀曰率。〕</font></font><font size=4px>五月，至下邳，留船艦、輜重，</font><font size=4px color="#009090"><font size=4px>〔艦，戶黯翻。重，直用翻。〕</font></font><font size=4px>步進至琅邪，所過皆築城，留兵守之。</font><font size=4px color="#009090"><font size=4px>〔慮南燕以奇兵斷其後也。〕</font></font><font size=4px>或謂裕曰：「燕人若塞大峴之險，</font><font size=4px color="#009090"><font size=4px>〔水經註：沭水出琅邪東莞縣西北山，東南流，右合峴水。水北出大峴山，今有大峴關。魏收志，齊郡盤陽縣有大峴山五代志，臨朐縣有峴山。杜佑曰：大峴在沂州沂水縣北。塞，悉則翻。峴，戶典翻。〕</font></font><font size=4px>或堅壁清野，大軍深入，不唯無功，將不能自歸，奈何﹖」裕曰：「吾慮之熟矣，鮮卑貪焚，</font><font size=4px color="#009090"><font size=4px>〔焚，盧含翻。〕</font></font><font size=4px>不佑遠計，進利虜獲，退惜禾苗，謂我孤遠入，不能持久；不過進據臨朐，</font><font size=4px color="#009090"><font size=4px>〔魏收志曰：臨朐即漢之朐縣也，屬東海郡；晉曰臨朐，屬東莞郡。宋白曰：因臨朐山而名。朐，音劬。〕</font></font><font size=4px>退守廣固，必不能守險清野，敢為諸君保之。」</font><font size=4px color="#009090"><font size=4px>〔為，于偽翻。〕</font></font><font size=4px>

 　　南燕主超聞有晉師，引群臣會議。征虜將軍公孫五樓曰：「吳兵輕果，利在速戰，不可爭；宜據大峴，使不得入，曠日延時，沮其銳氣，</font><font size=4px color="#009090"><font size=4px>〔沮，在呂翻。〕</font></font><font size=4px>然後徐簡精騎二千，循海而南，絕其糧道，別敕段暉帥兗州之眾，緣山東下，</font><font size=4px color="#009090"><font size=4px>〔南燕兗州治梁父；緣梁父之山而東下也。騎，奇寄翻。帥，讀曰率。〕</font></font><font size=4px>腹背擊之，此上策也。各命守宰依險自固，校其資儲之外，餘悉焚蕩，芟除禾苗，</font><font size=4px color="#009090"><font size=4px>〔芟，所銜翻；下同。〕</font></font><font size=4px>使敵無所資，彼僑軍無食，</font><font size=4px color="#009090"><font size=4px>〔僑，渠嬌翻。〕</font></font><font size=4px>求戰不得，旬月之間，可以坐制，此中策也。縱賊入峴，出城逆戰，此下策也。」超曰：「今歲星居齊，以天道推之，不戰自克。客主勢殊，以人事言之，彼遠來疲弊，勢不能久。吾據五州之地，</font><font size=4px color="#009090"><font size=4px>〔南燕以并州牧鎮陰平，幽州刺史鎮發干，徐州刺史鎮莒城，兗州刺鎮梁父，青州刺史鎮東萊，所謂五州也。〕</font></font><font size=4px>擁富庶之民，鐵騎萬群，麥禾布野，柰何芟苗徙民，先自蹙弱乎！不如縱使入見，以精騎蹂之，何憂不克。」</font><font size=4px color="#009090"><font size=4px>〔蹂，人九翻。〕</font></font><font size=4px>輔國將軍廣寧王賀賴盧苦諫不從，退謂五樓曰：「必若此，亡無日矣！」太尉桂林王鎮曰：「陛下必以騎兵利平地者，宜出峴逆戰，戰而不勝，猶可退守；不宜縱敵入峴，自棄險固也。」超不從。鎮出，謂韓辺曰：「</font><font size=4px color="#009090"><font size=4px>〔丁度曰：辺，竹角翻。〕</font></font><font size=4px>「主上既不能逆戰卻敵，又不肯徙民清野，延敵入腹，坐待攻圍，酷似劉璋矣。</font><font size=4px color="#009090"><font size=4px>〔劉璋事見六十七卷漢獻帝建安十八年。〕</font></font><font size=4px>今年國滅，吾必死之。卿中華之士，復為文身矣。」</font><font size=4px color="#009090"><font size=4px>〔古者東南之民斷髮文身，故鎮云然。〕</font></font><font size=4px>超聞之，大怒，收鎮下獄。</font><font size=4px color="#009090"><font size=4px>〔下，戶稼翻。〕</font></font><font size=4px>乃攝莒、梁父二戌，</font><font size=4px color="#009090"><font size=4px>〔父，音甫。〕</font></font><font size=4px>修城隍，簡士馬，以待之。

 　　劉裕過大峴，燕兵不出。裕舉手指天，喜形于色。左右曰：「公未見敵而先喜，何也﹖」裕曰：「兵已過險，士有必死之志；</font><font size=4px color="#009090"><font size=4px>〔謂已得過大峴之險。〕</font></font><font size=4px>餘糧棲畝，人無匱乏之憂。</font><font size=4px color="#009090"><font size=4px>〔謂燕人不芟除禾苗。〕</font></font><font size=4px>虜已入吾掌中矣。六月，己巳，裕至東莞。</font><font size=4px color="#009090"><font size=4px>〔莞，音官。〕</font></font><font size=4px>超先遣公孫五樓、賀賴盧及左將軍段暉等將步騎五萬屯臨朐；</font><font size=4px color="#009090"><font size=4px>〔朐，音劬。〕</font></font><font size=4px>聞晉兵人峴，自將步騎四萬往就之，使五樓帥騎進據巨蔑水。</font><font size=4px color="#009090"><font size=4px>〔巨蔑水，國語謂之具水，袁宏謂之巨昧水，水經謂之巨洋水。水出朱虛縣太山北，過其縣西，又北過臨朐縣東。上下沿水，悉是劉裕伐廣固營壘所在。〕</font></font><font size=4px>前鋒孟龍符與戰，破之，五樓退走。裕以車四千乘為左右翼，</font><font size=4px color="#009090"><font size=4px>〔乘，繩證翻。〕</font></font><font size=4px>方軌徐進，與燕兵戰於臨朐南，日向昃，</font><font size=4px color="#009090"><font size=4px>〔日過中為向昃。昃，阻力翻。〕</font></font><font size=4px>勝負猶未決。參軍胡藩言於裕曰：「燕悉兵出戰，臨朐城中留守必寡，願以奇兵從間道取其城，此韓信所以破趙也。」</font><font size=4px color="#009090"><font size=4px>〔間，古莧翻。韓信事見九卷漢高帝三年。〕</font></font><font size=4px>裕遣藩及諮議參軍檀韶、建威將軍河內向彌潛師出燕兵之後，攻臨朐，聲言輕丘自海道至矣。向彌擐甲先登，遂克之。</font><font size=4px color="#009090"><font size=4px>〔向，式亮翻。擐，音宦。〕</font></font><font size=4px>超大驚，單騎就段暉於城南。</font><font size=4px color="#009090"><font size=4px>〔超自臨朐城中出城南就暉。〕</font></font><font size=4px>裕因縱兵奮擊，燕眾大敗，斬段暉等大將十餘人，超遁還廣固，獲其玉璽、輦及豹尾。</font><font size=4px color="#009090"><font size=4px>〔服虔曰：大駕屬車八十一乘，作三行，尚書、御史乘之，最後一乘，懸豹尾，豹尾以前皆為省中。晉志：法駕屬車三十六乘，最後車懸豹尾。璽，斯氏翻。〕</font></font><font size=4px>裕乘勝逐北至固；丙子，克其大城。超收眾入保小城。裕築長圍守飲，湋高三丈，穿塹三重；</font><font size=4px color="#009090"><font size=4px>〔高，古號翻。重，直龍翻；塹，七豔翻。〕</font></font><font size=4px>撫維降附，采拔賢俊，華、九大悅。於是因齊地糧儲，悉停江、淮漕運。

 　　超遣尚書郎張綱乞師於秦，赦桂林王鎮，以為錄尚書、都督中外諸軍事，引見，謝之，且問計焉。鎮曰：「百姓之心，係於一人。今陛下親董六師，奔敗而還，</font><font size=4px color="#009090"><font size=4px>〔還，從宣翻，又如字。〕</font></font><font size=4px>群臣離心，士民喪氣。聞秦人自有內患，</font><font size=4px color="#009090"><font size=4px>〔謂秦內有赫連之患也。喪，息浪翻。〕</font></font><font size=4px>恐不暇分救人。散卒還者尚有數萬，宜悉出金帛以餌之，更決一戰。若天命我，必能破敵；如其不然，死亦為美，比於閉門待盡，不猶愈乎！」司徒樂浪王惠曰：「不然。</font><font size=4px color="#009090"><font size=4px>〔樂浪，音洛琅。〕</font></font><font size=4px>晉兵乘勝，氣勢百倍，我以敗軍之卒當之，不亦難乎！秦雖與勃勃相持，不足為患；且與我分據中原，勢如脣齒，安得不來相救！但不遣大臣則不能得重兵。尚書令韓範為燕、秦所重，</font><font size=4px color="#009090"><font size=4px>〔事見上卷三年。〕</font></font><font size=4px>宜遣乞師。」超從之。

 　　秋，七月，加劉裕北青、冀二州刺史。</font><font size=4px color="#009090"><font size=4px>〔晉氏南渡，立南青、冀二州於淮南，北青、冀二州於齊地。〕</font></font><font size=4px>

 　　南燕尚書略陽垣尊及弟京兆太守苗踰城來降，裕以為行參軍。</font><font size=4px color="#009090"><font size=4px>〔垣氏子孫後遂為南國道將，著功名。〕</font></font><font size=4px>尊、苗皆超所委任以為腹心者也。

 　　或謂裕曰：「張綱有巧思，</font><font size=4px color="#009090"><font size=4px>〔思，相吏翻。〕</font></font><font size=4px>若得綱使為攻具，度固必可拔也。」會綱自長安還，太山太守申宣執之，送於裕。裕升綱於樓車，</font><font size=4px color="#009090"><font size=4px>〔杜預曰：樓車，車上望櫓。〕</font></font><font size=4px>使周城呼曰：</font><font size=4px color="#009090"><font size=4px>〔呼，火故翻。〕</font></font><font size=4px>「劉勃勃大破秦軍，無兵相救。」城中莫不失色。江南每發兵及遣使者至廣固，裕輒潛遣兵夜迎之，明日，張旗鳴鼓而至，</font><font size=4px color="#009090"><font size=4px>〔董卓之入洛，計亦出此。〕</font></font><font size=4px>北方之民執兵負糧歸裕者，日以千數，圍城益急。張華、封愷皆為裕所獲。超請割大峴以南地為藩臣，裕不許。

 　　秦王興遣使謂裕曰：「慕容氏相與鄰好，</font><font size=4px color="#009090"><font size=4px>〔好，呼到翻。〕</font></font><font size=4px>今晉攻之急，秦已遣鐵騎十萬屯洛陽；晉軍不還，當長驅而進。」裕呼秦使者謂曰：「語汝姚興：</font><font size=4px color="#009090"><font size=4px>〔使，疏吏翻；下同。語，牛倨翻；下相語同。〕</font></font><font size=4px>我克燕之後，息兵三年，當取關、洛；今能自送便可速來！」劉穆之聞有秦使，馳入見裕，而秦使者已去。裕以所言告穆之。穆之尤之</font><font size=4px color="#009090"><font size=4px>〔尤，怪也，過也。〕</font></font><font size=4px>曰：「常日事無大小，必賜預謀，此宜善詳，</font><font size=4px color="#009090"><font size=4px>〔善，謂善為之辭；詳，謂審諦也。〕</font></font><font size=4px>云何遽爾答之！此語不足以威敵，適足以怒之。若廣固未下，羌寇奄至，不審何以待之﹖」裕笑曰：「此是兵機，非卿所解，</font><font size=4px color="#009090"><font size=4px>〔解，戶買翻，曉也。〕</font></font><font size=4px>故不相語耳。</font><font size=4px color="#009090"><font size=4px>〔語，牛倨翻。〕</font></font><font size=4px>夫兵貴神速，彼若審能赴救，必畏我知，寧容先遣信命，逆設此言！是自張大之辭也。晉師不出，為日久矣。羌見伐齊，殆將內懼，自保不暇，何能救人邪！」

 　　乞伏乾歸復即秦王位，</font><font size=4px color="#009090"><font size=4px>〔復，扶又翻。〕</font></font><font size=4px>大赦，改元更始，</font><font size=4px color="#009090"><font size=4px>〔更，工衡翻。〕</font></font><font size=4px>公卿以下皆復本位。</font><font size=4px color="#009090"><font size=4px>〔乾歸降公卿將帥為僚佐偏裨，見一百十二卷隆安五年。〕</font></font><font size=4px>

 　　慕容氏在魏者百餘家，謀逃去，魏主珪盡殺之。

 　　初，魏太尉穆崇與衛王儀伏甲謀弒魏主珪，不果；珪惜崇、儀之功，祕而不問。及珪有疾，殺</font><span class="h"><font size=4px>【章：甲十一行本「殺」上有「多」字；乙十一行本同；孔本同；張校同。】</font></font><font size=4px>大臣。儀自疑而出亡，追獲之。八月，賜儀死。

 　　封融詣劉裕降。</font><font size=4px color="#009090"><font size=4px>〔封融奔魏，見上卷二年。魏殺慕容氏，故融歸裕。降，戶江翻。〕</font></font><font size=4px>

 　　九月，加劉裕太尉；裕固辭。

 　　秦王興自將擊夏王勃勃，至貳城，</font><font size=4px color="#009090"><font size=4px>〔貳城，貳縣城也，在杏城西北、平涼東南。〕</font></font><font size=4px>遣安遠將軍姚詳等分督租運。勃勃乘虛奄至，興懼，欲輕騎就詳等。</font><font size=4px color="#009090"><font size=4px>〔騎，奇寄翻。〕</font></font><font size=4px>右僕射韋華曰：「若鑾輿一動，眾心駭懼，必不戰自潰，詳營亦未必可至也。」興與勃勃戰，秦兵大敗，將姚榆生為勃勃所禽，左將軍姚文崇</font><span class="h"><font size=4px>【章：十一行本「崇」作「宗」；乙十一行本同；孔本同；張校同。】</font></font><font size=4px>等力戰，勃勃乃退，興還長安。勃勃復攻秦敕奇堡、黃石固、</font><font size=4px color="#009090"><font size=4px>〔魏收地形志：原州長城郡有黃石縣。五代志，西魏改黃石為長城；隋開皇初，廢郡為縣，大業初，改長城縣為百泉縣。復，扶又翻。〕</font></font><font size=4px>我羅城，皆拔之，徙七千餘家於大城，以其丞相右地代領幽州牧以鎮之。

 　　初，興遣衛將軍姚強帥步騎一萬隨韓範往就姚紹於洛陽，并兵以救南燕，</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>及為勃勃所敗，</font><font size=4px color="#009090"><font size=4px>〔敗，補邁翻。〕</font></font><font size=4px>追強兵還長安。韓範歎曰：「天滅燕矣！」南燕尚書張俊自長安還，降於劉裕，</font><font size=4px color="#009090"><font size=4px>〔降，戶江翻；下同。〕</font></font><font size=4px>因說裕曰：</font><font size=4px color="#009090"><font size=4px>〔說，輸芮翻。〕</font></font><font size=4px>「燕人所恃者，謂韓範必能致秦師也，今得範以示之，燕必降矣。」裕乃表範為散騎常侍，</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>且以書招之。長水校尉王蒲勸範秦，範曰：「裕起布衣，滅桓玄，復晉室，今興師伐燕，所向崩潰，此殆天授，非人力也。燕亡，則秦為之次矣，吾不可以再辱。」遂降於裕。</font><font size=4px color="#009090"><font size=4px>〔漢李陵降匈奴，霍光、上官桀使其故人任立政招之使歸，陵，陵曰：「大丈夫不能再辱。」〕</font></font><font size=4px>裕將範循城，城中人情離沮。</font><font size=4px color="#009090"><font size=4px>〔將，如字，引也。沮，在呂翻。〕</font></font><font size=4px>或勸燕主超誅範家。超以範弟辺盡忠無貳，并範家赦之。

 　　冬，十月，段宏自魏奔于裕。</font><font size=4px color="#009090"><font size=4px>〔宏奔魏見上卷三年。〕</font></font><font size=4px>

 　　張綱為裕造攻其，盡諸奇巧；超怒，縣其母於城上，支解之。</font><font size=4px color="#009090"><font size=4px>〔為，于偽翻。縣，讀曰懸。〕</font></font><font size=4px>

 　　西秦王乾歸立夫人邊氏為皇</font><span class="h"><font size=4px>【章：甲十一行本「皇」作「王」；乙一行本同；孔本同；張校同。】</font></font><font size=4px>后，世子熾磐為太子，仍命熾磐都督中外諸軍、錄尚書事。</font><font size=4px color="#009090"><font size=4px>〔熾，昌志翻。〕</font></font><font size=4px>以屋引破光為河州刺史，鎮枹罕；</font><font size=4px color="#009090"><font size=4px>〔枹，音膚。〕</font></font><font size=4px>以南安焦遺為太子太師，與參軍國大謀。乾歸曰：「焦生非特名儒，乃王佐之才也。」謂熾磐曰：「汝事之當如事吾。」熾磐拜遺於床下。遺子華至孝，乾歸欲以女妻之。</font><font size=4px color="#009090"><font size=4px>〔妻，七細翻。〕</font></font><font size=4px>辭曰：「凡娶妻者，欲與之共事二親也。今以王姬之貴，</font><font size=4px color="#009090"><font size=4px>〔周，姬姓也，故王女謂之王姬，後世因而稱之，凡王者之女皆謂之王姬。〕</font></font><font size=4px>下嫁蓬茅之士，誠非其匹，臣懼其闕於中饋，</font><font size=4px color="#009090"><font size=4px>〔易家人之六二曰：在中饋。言以陰應陽，居中得正，盡婦人之義，職乎中饋，巽順而已。饋，食也。〕</font></font><font size=4px>非所願也。」乾歸曰：「卿之所行，古人之事，孤女不足以強卿。」乃以為尚書民部郎。</font><font size=4px color="#009090"><font size=4px>〔魏尚書郎有民曹，晉初分置左民右民，江左以後，省右民郎，有左民郎。民部郎至是始見于通鑑。強，其兩翻。〕</font></font><font size=4px>

 　　北燕王雲自以無功德而居大位，內懷危懼，常畜養壯士以為腹心、爪牙。</font><font size=4px color="#009090"><font size=4px>〔畜，吁玉翻。〕</font></font><font size=4px>寵臣離班、桃仁專典禁衛，</font><font size=4px color="#009090"><font size=4px>〔離、桃，皆姓也；班、仁，其名。〕</font></font><font size=4px>賞賜以巨萬計，衣食起居皆與之同，而班、仁志願無厭，</font><font size=4px color="#009090"><font size=4px>〔厭，於鹽翻。〕</font></font><font size=4px>猶有怨憾。戊辰，雲臨東堂，班、仁懷劍執豊而入，</font><font size=4px color="#009090"><font size=4px>〔豊，與紙同，通俗書也。〕</font></font><font size=4px>稱有所啟。班抽劍擊雲，雲以几扞之，仁從旁擊雲，弒之。</font><font size=4px color="#009090"><font size=4px>〔高雲以勇力發身，叨居君位，自謂非壯士以為翼衛不足以防其身，豈知小人之難養也。是以古之綴衣虎賁，左右攜僕，必用吉士，其慮患誠深遠也。雲得燕見上卷三年。〕</font></font><font size=4px>

 　　馮跋升洪光門以觀變，帳下督張泰、李桑言於跋曰：「此豎勢何所至，請為公斬之！」</font><font size=4px color="#009090"><font size=4px>〔為，于偽翻。〕</font></font><font size=4px>及奮劍而下，桑斬班于西門，泰殺仁于庭中。眾推跋為主，跋以讓其弟范陽公素弗，素弗不可。跋乃即天王位於昌黎，</font><font size=4px color="#009090"><font size=4px>〔載記：馮跋，字文起，長樂信都人，其先畢萬之後也；萬之子孫有食采馮鄉者，因氏焉。〕</font></font><font size=4px>大赦，詔曰：「陳氏代姜，不改齊國，周師尚父始封於齊，姜姓也。戰國時，齊太公田和，陳敬仲之後也，篡姜氏之後而取其國，仍號曰齊。〕宜即國號曰燕。」改元太平，諡雲曰惠懿皇帝。跋尊母張氏為太后，立妻孫氏為王后，子永為太子，以范陽公表素弗為車騎大將軍、錄尚書事，孫護為尚書令，張興為左僕射，汲郡公弘為右僕射，廣川公萬泥為幽、平二州牧，上谷公孔陳為并、青二州牧。素弗少豪俠放蕩，</font><font size=4px color="#009090"><font size=4px>〔少，詩照翻。俠，戶頰翻。蕩，徒浪翻。〕</font></font><font size=4px>嘗請婚於尚書左丞韓業，業拒之。及為宰輔，待業尤厚；好申拔舊門，</font><font size=4px color="#009090"><font size=4px>〔好，呼到翻。〕</font></font><font size=4px>謙恭儉約，以身帥下，</font><font size=4px color="#009090"><font size=4px>〔帥，讀曰率。〕</font></font><font size=4px>百僚憚之，論者美其有宰相之度。</font><font size=4px color="#009090"><font size=4px>〔溫公作通鑑，雖相小國者，苟有片善，必因舊史而表章之，以言為輔之難。〕</font></font><font size=4px>

 　　魏主珪將立齊王嗣為太子；魏故事，凡立嗣子輒先殺其母，乃賜嗣母劉貴人死。珪召嗣諭之曰：「漢武帝殺鉤弋夫人，以防母后豫政，外家為亂也。</font><font size=4px color="#009090"><font size=4px>〔事見二十二卷漢武帝後元元年。〕</font></font><font size=4px>汝當繼統，吾故遠亦古人，</font><font size=4px color="#009090"><font size=4px>〔蜀本作「故吾」。〕</font></font><font size=4px>為國家長久之計耳。」嗣子孝，哀泣不自勝。珪怒之。嗣還舍，日夜號泣，</font><font size=4px color="#009090"><font size=4px>〔勝，音升。號，戶高翻。〕</font></font><font size=4px>珪知而復召之。</font><font size=4px color="#009090"><font size=4px>〔復，扶又翻。〕</font></font><font size=4px>左右曰：「上怒甚，入將不測，不如且避之，俟上怒解而入。」嗣乃逃匿於外，惟帳下代人車路頭、</font><font size=4px color="#009090"><font size=4px>〔車焜氏，拓跋氏之疏屬也，至後魏孝文改為車氏。〕</font></font><font size=4px>京兆王洛兒二人隨之。

 　　初，珪如賀蘭部，見獻明賀太后之妹美，</font><font size=4px color="#009090"><font size=4px>〔珪父寔，魏昭成帝什翼犍之嫡子也，先昭成而薨，追諡獻明皇帝。賀太后從夫諡。〕</font></font><font size=4px>言於賀太后，請納之。賀太后曰：「不可。是過美，必有不善。</font><font size=4px color="#009090"><font size=4px>〔左傳：晉叔向欲娶於申公巫臣氏，其母止之曰：「甚美必甚惡。」此言類之。〕</font></font><font size=4px>且已有夫，不可奪也。」珪密令人殺其夫而納之，生清河王紹。紹兇很無賴，好輕遊里巷，劫剝行人以為樂。</font><font size=4px color="#009090"><font size=4px>〔很，戶墾翻。好，呼到翻。樂，音洛。〕</font></font><font size=4px>珪怒之，嘗倒懸井中，垂死，乃出之。齊王嗣屢誨責之，紹由是與嗣不協。

 　　戊辰，珪譴責賀夫人，</font><font size=4px color="#009090"><font size=4px>〔譴，去戰翻。〕</font></font><font size=4px>囚，將殺之，會日暮，未決。夫人密使告絕曰：「汝何以救我﹖」左右以珪殘忍，人人危懼。紹年十六，夜，與帳下及宦者宮人數人通謀，踰垣入宮，至天安殿。左右呼曰：「賊至！」</font><font size=4px color="#009090"><font size=4px>〔呼，火故翻。〕</font></font><font size=4px>珪驚起，求弓刀不獲，遂弒之。</font><font size=4px color="#009090"><font size=4px>〔年三十九。明元帝永興二年，上諡曰宣武皇帝，廟號烈；泰常五年，改諡道武。〕</font></font><font size=4px>

 　　己巳，宮門至日中不開。紹稱詔，集百官於端門前，</font><font size=4px color="#009090"><font size=4px>〔宮門正南門曰端門。〕</font></font><font size=4px>北面立。</font><font size=4px color="#009090"><font size=4px>〔句斷。〕</font></font><font size=4px>紹從門扉間</font><font size=4px color="#009090"><font size=4px>〔馡，門扇也。〕</font></font><font size=4px>謂百官曰：「我有叔父，亦有兄， 公卿欲從誰﹖」眾愕然失色，莫有對者。良久，南平公長孫嵩曰：「從王。」</font><font size=4px color="#009090"><font size=4px>〔長，知兩翻。〕</font></font><font size=4px>眾乃知宮車晏駕，而不測其故，莫敢出聲，唯陰烎公烈大哭而去。 烈，儀之弟也。</font><font size=4px color="#009090"><font size=4px>〔魏之克燕，儀有功焉；是年八月賜死。〕</font></font><font size=4px>於是朝野恟恟，人懷異志。</font><font size=4px color="#009090"><font size=4px>〔朝，直遙翻。恟，許拱翻。〕</font></font><font size=4px>肥如侯賀護舉烽於安陽城北，</font><font size=4px color="#009090"><font size=4px>〔安陽城，即漢代郡之東安陽縣城也。魏收地形志：永熙中，置高柳郡，治安陽。〕</font></font><font size=4px>賀蘭部人皆赴之，其餘諸部亦各屯聚。絕聞人情不安，大出布帛賜王公以下，崔宏獨不受。</font><font size=4px color="#009090"><font size=4px>〔史言崔宏有識。〕</font></font><font size=4px>

 　　齊王嗣聞變，乃自外還，晝伏匿山中，夜宿王洛兒家。洛兒鄰人李道潛奉給嗣，民間頗知之，喜而相告；紹聞之，收道，斬之。絕募人求訪嗣，欲殺之。獵郎叔孫俊</font><font size=4px color="#009090"><font size=4px>〔拓跋氏起於代北，俗尚獵，故置獵郎，以豪望子弟有材勇者為之，亦漢期門郎、羽林郎之類也。魏書官氏志：天賜元年置散騎郎、獵郎、諸省令史、省事、典籤等。後魏孝文以獻帝叔父之後乙旃氏為叔孫氏。〕</font></font><font size=4px>與宗室疏屬拓跋磨渾</font><font size=4px color="#009090"><font size=4px>〔磨渾，元城侯屈之子也。〕</font></font><font size=4px>自云知嗣所在，紹使帳下二人與之偕往；俊、磨渾得出，即執帳下詣嗣，斬之。俊，建之子也。王洛兒為嗣往來平城，通問大臣，</font><font size=4px color="#009090"><font size=4px>〔為，于偽翻。〕</font></font><font size=4px>夜，告安遠將軍安同等。眾聞之，翕然響應，爭出奉迎。嗣至城西，衛士執紹送之。嗣殺絕及其母賀氏，并誅絕帳下及宦官宮人為內應者十餘人；其先犯乘輿者，群臣臠食之。</font><font size=4px color="#009090"><font size=4px>〔乘，繩證翻。〕</font></font><font size=4px>

 　　壬申，嗣即皇帝位，</font><font size=4px color="#009090"><font size=4px>〔嗣，道武皇帝之長子也。蕭子顯曰：嗣，字木末。〕</font></font><font size=4px>大赦，改元永興。追尊劉貴人曰宣穆皇后；公卿先罷歸第不預朝政者，悉召用之。</font><font size=4px color="#009090"><font size=4px>〔朝，直遙翻。〕</font></font><font size=4px>詔長孫嵩與北新侯安同、　陽侯奚斤、</font><font size=4px color="#009090"><font size=4px>〔後魏孝文以獻帝第三兄之後為達奚氏，尋又改為奚氏。〕</font></font><font size=4px>白馬侯崔宏、元城侯拓跋屈等八人坐止車門右，</font><font size=4px color="#009090"><font size=4px>〔臣子至宮門皆下車而入，故謂之止車門。〕</font></font><font size=4px>共聽朝政，時人謂之八公。屈，磨渾之父也。嗣以尚書燕鳳逮事什翼犍</font><font size=4px color="#009090"><font size=4px>〔什翼犍為代王，以鳳為左長史。犍，居言翻。〕</font></font><font size=4px>使與都坐大官封懿等</font><font size=4px color="#009090"><font size=4px>〔魏謂尚書都省為尚書都坐。都坐大官蓋尚書長官也。坐，徂臥翻。〕</font></font><font size=4px>入侍講論，出議政事。以王洛兒、車路頭為散騎常侍，叔孫俊為衛將軍。</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>拓跋祏渾為尚書，皆賜爵郡、縣公。嗣問舊臣為先帝所親信者為誰。王洛兒言李先。</font><font size=4px color="#009090"><font size=4px>〔先，慕容永之謀主也，永滅，徙中山，魏伐燕，先歸魏，道武親信之。〕</font></font><font size=4px>嗣召問先：「卿以何才何功為先帝所知﹖」對曰：「臣不才無功，但以忠直為先帝所知耳。」詔以先為安東將軍，常宿於內，以備顧問。

 　　朱提王悅，虔之子也，</font><font size=4px color="#009090"><font size=4px>〔拓跋虔見一百八卷孝武太元二十一年。朱提，音銖時。〕</font></font><font size=4px>有罪，自疑懼。閏十一月，丁亥，悅懷匕首入侍，將作亂。叔孫俊覺其舉止有異，引手掣之，索懷中，得匕首，</font><font size=4px color="#009090"><font size=4px>〔掣，昌列翻。索，七客翻。〕</font></font><font size=4px>遂殺之。

 　　十二月，乙巳，太白犯虛、危。</font><font size=4px color="#009090"><font size=4px>〔虛二星，危三星。晉天文志：自須女八度至危十五度為玄枵，齊之分野，屬青州。〕</font></font><font size=4px>南燕靈臺令張光勸南燕主超出降，</font><font size=4px color="#009090"><font size=4px>〔降，戶江翻；下同。〕</font></font><font size=4px>超手殺之。

 　　柔然侵魏。

 　　六年（庚戌、四一○）

 　　春，正月，甲寅朔，南燕主超登天門，</font><font size=4px color="#009090"><font size=4px>〔天門，廣固內城南門也。〕</font></font><font size=4px>朝群臣於城上。</font><font size=4px color="#009090"><font size=4px>〔朝，直遙翻。〕</font></font><font size=4px>乙卯，超與寵姬魏夫人登城，見晉兵之盛，握手對泣。韓辺諫曰：</font><font size=4px color="#009090"><font size=4px>〔辺，竹角翻。〕</font></font><font size=4px>「陛下遭堙厄之運，正當努力自強以壯士民之志，而更為兒女子泣邪！」</font><font size=4px color="#009090"><font size=4px>〔為，于偽翻；下為民同。〕</font></font><font size=4px>超拭目謝之。尚書令董詵勸超降，超怒，囚之。</font><font size=4px color="#009090"><font size=4px>〔詵，疏臻翻。〕</font></font><font size=4px>

 　　魏長孫嵩將兵伐柔然。

 　　魏主嗣以郡縣豪右多為民患，悉以優詔徵之。民戀土不樂內徙，</font><font size=4px color="#009090"><font size=4px>〔樂，音洛。〕</font></font><font size=4px>長吏逼遣之，於是無賴少年逃亡相聚，</font><font size=4px color="#009090"><font size=4px>〔長，知兩翻。少，詩照翻。〕</font></font><font size=4px>所在寇盜群起。嗣引八公議之曰：「朕欲為民除蠹，而守宰不能綏撫，使之紛亂。今犯者既眾，不可盡誅，吾欲大赦以安之，何如﹖」元成侯屈曰：「民逃亡為盜，不罪而赦之，是為上者反求於下也，不如誅其首惡，赦其餘黨。」崔宏曰：「聖王之御民，務在安之而已，不與之較勝負也。夫赦雖非正，可以行權。屈欲先誅後赦要為兩不能去，</font><font size=4px color="#009090"><font size=4px>〔兩不能去，言先不能去誅，後又不能去赦也。去，羌呂翻。〕</font></font><font size=4px>葛若一赦而遂定乎！赦而不從，誅未晚也。」嗣從之。二月，癸未朔，遣將軍于栗磾將騎一萬討不從命者，所向皆平。</font><font size=4px color="#009090"><font size=4px>〔史言魏有謀臣，所以靖亂。磾，丁奚翻。將，即亮翻。騎，奇寄翻；下同。〕</font></font><font size=4px>

 　　南燕賀賴盧、公孫五樓為地道擊晉兵，不能卻。城久閉，城中男女病腳弱者太半，出降者相繼。</font><font size=4px color="#009090"><font size=4px>〔降，戶江翻。〕</font></font><font size=4px>超輦而登城，尚書悅壽說超曰：</font><font size=4px color="#009090"><font size=4px>〔說，輸芮翻。〕</font></font><font size=4px>「今天助寇為虐，戰士凋瘁，</font><font size=4px color="#009090"><font size=4px>〔瘁，秦醉翻。〕</font></font><font size=4px>獨守窮城，絕望外援，天時人事亦可知矣。苟曆數有終，堯、舜避位，陛下豈可不思變通之計乎！」超歎曰：「廢興，命也。吾寧奮劍而死，不能銜璧而生！」

 　　丁亥，劉裕悉眾攻城。或曰：「今日往亡，不利行師。」</font><font size=4px color="#009090"><font size=4px>〔曆書二月以驚蟄後十四日為往亡日。〕</font></font><font size=4px>裕曰：「我往彼亡，何為不利！」四面急攻之。悅壽開門納晉師，超與左右數十騎踰城突圍出走，追獲之。裕數以不降之罪，</font><font size=4px color="#009090"><font size=4px>〔數，所其翻。降，戶江翻。〕</font></font><font size=4px>超神色自若，一無所言，惟以母託劉敬宣而已。</font><font size=4px color="#009090"><font size=4px>〔敬宣先嘗奔燕，故超以母託之。夫孝莫大於寧親，超以母之故，屈節事業，竭聲伎以奉之，既又掠取晉人以足聲伎，由是致寇，至於母子並為俘虜，柔更欲以託劉敬宣，何庸淺也！〕</font></font><font size=4px>

 　　裕忿廣固久不下，欲盡阬之，以妻女賞將士。韓範諫曰：「晉室南遷，中原鼎沸，士民無援，強則附之，既為君臣，必須為之盡力。</font><font size=4px color="#009090"><font size=4px>〔為，于偽翻。〕</font></font><font size=4px>彼皆衣冠舊族，先帝遺氏；今王師弔伐而盡阬之，使安所歸乎！竊恐西北之人無復來蘇之望矣。」</font><font size=4px color="#009090"><font size=4px>〔湯征諸侯，東面而征西夷怨，南面而征北狄怨，曰：「奚為後我﹖」攸徂之民，室家胥慶，曰：「傒我后，后來其蘇。」〕</font></font><font size=4px>裕改容謝之，然猶斬王公以下三千人，沒入家口萬餘，夷其城隍，送超詣建康，斬之。</font><font size=4px color="#009090"><font size=4px>〔隆安二年，慕容德建國，號南燕，二主，十三年而亡。〕</font></font><font size=4px>

 　　臣光曰：晉自濟江以來，威靈不競，戎狄橫騖，虎噬中原。劉裕始以王師翦平東夏，</font><font size=4px color="#009090"><font size=4px>〔騖，音務。夏，戶雅翻。〕</font></font><font size=4px>不於此際旌禮賢俊，慰撫疲民，宣愷悌之風，滌殘穢之政，使群士嚮風，遺黎企踵，而更恣行屠戮以快忿心；迹其施設，曾苻、姚之不如，宜其不能蕩壹四海，成美大之業，豈非雖有智勇而無仁義使之然哉！

 　　初，徐道覆聞劉裕北伐，勸盧循乘虛襲建康，循不從。道覆自至番禺</font><font size=4px color="#009090"><font size=4px>〔番禺，音愚。〕</font></font><font size=4px>說循曰：「本住嶺外，</font><font size=4px color="#009090"><font size=4px>〔說，輸芮翻。交、廣之地在五嶺之外。〕</font></font><font size=4px>豈以理極於此，傳之子孫邪﹖正以劉裕難與為敵故也。今裕頓兵堅城之下，未有還期，我以此思歸死士</font><font size=4px color="#009090"><font size=4px>〔孫泰徒黨本三吳之人，孫恩所掠者又三吳人也；久在海中，故皆懷土思歸。〕</font></font><font size=4px>掩擊何、劉之徒，如反掌耳。</font><font size=4px color="#009090"><font size=4px>〔何、劉，謂何無忌、劉毅也。〕</font></font><font size=4px>不乘此機而苟求一日之安，朝廷常以君為腹心之疾；若裕平齊之後，息甲歲餘，以璽書徵君，裕自將屯豫章，遣諸將帥銳師過嶺，</font><font size=4px color="#009090"><font size=4px>〔璽，斯氏翻。將，即亮翻。帥，讀曰率；下同。〕</font></font><font size=4px>雖復以將軍之神武，恐必不能當也。</font><font size=4px color="#009090"><font size=4px>〔復，扶又翻。〕</font></font><font size=4px>今日之機，萬不可失。若先克建康，傾其根蔕，裕雖南還，無能為也。君若不同，便當帥始興之眾直拘尋陽。」</font><font size=4px color="#009090"><font size=4px>〔元興三年，循使道覆攻陷始興，因使守之。〕</font></font><font size=4px>循甚不樂此舉而無以奪其計乃從之。</font><font size=4px color="#009090"><font size=4px>〔樂，音洛。〕</font></font><font size=4px>

 　　初，道覆使人伐船材於南康山，</font><font size=4px color="#009090"><font size=4px>〔南康山，南康縣之山也。吳立安南縣於漢豫章梅嶺，武帝太康元年更名南康。所謂梅嶺，今大庾嶺是也。南康山，即大庾諸山，皆在今南安軍界。〕</font></font><font size=4px>玉始興，賤賣之，</font><font size=4px color="#009090"><font size=4px>〔自南康西至始興四百里。〕</font></font><font size=4px>居人爭市之，船材大積而人不疑，至是，悉取以裝艦，</font><font size=4px color="#009090"><font size=4px>〔艦，戶黯翻。〕</font></font><font size=4px>旬日而辦。循自始興寇長沙，道覆寇南康、廬陵、豫章，諸守相皆委任奔走。</font><font size=4px color="#009090"><font size=4px>〔守，式又翻。相，息亮翻。〕</font></font><font size=4px>道覆順流而下，</font><font size=4px color="#009090"><font size=4px>〔順贛石之流而下。〕</font></font><font size=4px>舟械甚盛。時克燕之問未至，朝廷急徵劉裕。裕方議留鎮下邳，經營司、雍，</font><font size=4px color="#009090"><font size=4px>〔雍，於用翻。〕</font></font><font size=4px>會得詔書，乃以韓範為都督八郡軍事、燕郡太守，</font><font size=4px color="#009090"><font size=4px>〔青州舊督齊、濟南、樂安、城陽、東莢、長廣、平昌、高密八郡；而所謂燕郡者，蓋南燕於廣固置燕都尹而今改為燕郡太守耳。〕</font></font><font size=4px>封融為勃海太守，檀韶為琅邪太守；戊申，引兵還。韶，祗之兄也。久之，劉穆之稱範、融謀反，皆殺之。</font><font size=4px color="#009090"><font size=4px>〔二人燕之舊臣，穆之恐其為變，故殺之。〕</font></font><font size=4px>

 　　安成忠肅公何無忌自尋陽引兵拒盧循。</font><font size=4px color="#009090"><font size=4px>〔諡法：危身奉上曰忠；剛德克就曰肅。〕</font></font><font size=4px>長史鄧潛之諫曰：「國家安危，在此一舉。聞循兵艦大盛，勢居上流，宜決南塘，守二城以待之，</font><font size=4px color="#009090"><font size=4px>〔贛水出漢豫章南埜縣聶都山；漢南埜，晉南康之地也。贛水至南昌縣，歷南塘；南塘在　徐孺子宅西。二城，謂豫章、尋陽也。水經註曰：豫章城東大湖，十里二百二十六步，北與城齊，南緣迴折至南塘，本通贛江，增減與江水同。漢永元中，太守張躬築塘以通南路，兼遏此水。若決南塘，則盧循之舟兵無所用，可以堅守而待其敝。〕</font></font><font size=4px>彼必不敢捨我遠下。蓄力養銳，俟其疲老，然後擊之，此萬全之策也。今決成敗於一戰，萬一失利，悔將無及。」參軍殷闡曰：「循所將之眾皆三吳舊賊，百戰餘勇，始興溪子，拳捷善鬬，未易輕也。</font><font size=4px color="#009090"><font size=4px>〔始興溪子，謂徐道覆所統始興兵也。詩云：無拳無勇。毛傳曰：拳，力也。將，即亮翻。易，以鼓翻。〕</font></font><font size=4px>將軍宜留屯豫章，徵兵屬城，兵至合戰，未為晚也；若以此眾輕進，殆必有悔。」無忌不聽。三月，壬申，與徐道覆遇於豫章，賊令強弩數百登西岸小山邀射之。</font><font size=4px color="#009090"><font size=4px>〔射，而亦翻。〕</font></font><font size=4px>會西風暴急，飄無忌所乘小艦向東岸。賊乘風以大艦逼之，眾遂奔潰。無忌厲聲曰：「取我蘇武節來！」節至，執以督戰。賊眾雲集，無忌辭色無撓，</font><font size=4px color="#009090"><font size=4px>〔撓，奴教翻。〕</font></font><font size=4px>握節而死。於是中外震駭，朝議欲奉乘輿北走，就劉裕；</font><font size=4px color="#009090"><font size=4px>〔朝，直遙翻。乘，繩證翻。〕</font></font><font size=4px>既而知賊未至，乃止。

 　　西秦王乾歸攻秦公城郡，拔之。

 　　夏王勃勃遣尚書胡金纂攻平涼，秦王興救平涼，擊金纂，殺之。勃勃又遣兄子左將軍羅提攻拔定陽，</font><font size=4px color="#009090"><font size=4px>〔魏收地形志，敷城郡有定陽縣；在今鄜州鄜城縣界。〕</font></font><font size=4px>阬將士四千餘人。秦將曹熾、曹雲、王肆佛等各將數千戶內徙，</font><font size=4px color="#009090"><font size=4px>〔將，即亮翻。〕</font></font><font size=4px>興處之湟 山及陳倉。</font><font size=4px color="#009090"><font size=4px>〔據載記，湟山，澤名。處，昌呂翻。〕</font></font><font size=4px>勃勃寇隴右，破白崖堡，遂趣清水，</font><font size=4px color="#009090"><font size=4px>〔清水縣，前漢屬天水郡，後漢省，晉分屬略陽郡。元豐九域志：清水縣在 秦州東九十里，有白沙鎮，縣西又有白石堡。趣，七喻翻。〕</font></font><font size=4px>略陽太守姚壽都棄城走，勃勃徙其民萬六千戶於大城。興自安定追之，至壽渠川，不及而還。

 　　 初，南涼王傉檀遣左將軍枯木等伐沮渠蒙遜，掠臨松千餘戶而還。</font><font size=4px color="#009090"><font size=4px>〔張天錫分張掖置臨松郡。五代志：甘州張掖縣，後周併臨松入焉。専，奴沃翻。沮，子余翻。 還，從宣翻，又如字；下同。〕</font></font><font size=4px>蒙蒙遜伐南涼，至顯美，徙數千戶而去。</font><font size=4px color="#009090"><font size=4px>〔顯美縣，前漢屬張掖郡，後漢、晉屬武威郡。五代志：後周廢顯美入姑臧縣。〕</font></font><font size=4px>南涼太尉 俱延復伐蒙遜，大敗而歸。</font><font size=4px color="#009090"><font size=4px>〔復，扶又翻。〕</font></font><font size=4px>是月，傉檀自將五萬騎伐蒙遜。</font><font size=4px color="#009090"><font size=4px>〔將，即亮翻。〕</font></font><font size=4px>戰于窮泉，傉檀大敗，單馬奔還。蒙遜乘勝進圍姑臧，姑臧人懲王鍾之誅，皆驚潰，</font><font size=4px color="#009090"><font size=4px>〔王鍾誅見上卷四年。〕</font></font><font size=4px>夷、夏萬餘戶降于蒙遜。</font><font size=4px color="#009090"><font size=4px>〔夏，戶雅翻。降，戶江翻；下同。〕</font></font><font size=4px>傉檀懼，遣司隸校尉敬歸及子佗為質於蒙遜以請和，</font><font size=4px color="#009090"><font size=4px>〔何承天姓苑：敬姓，黃帝孫敬康之後；風俗通：陳敬仲之後。質，音致。〕</font></font><font size=4px>蒙遜許之；歸至胡阬，逃還，佗為追兵所執，蒙遜徙其眾八千餘戶而去。右衛將軍折掘奇鎮據石驢山以叛。</font><font size=4px color="#009090"><font size=4px>〔石驢山在姑臧西南長寧川西北，屬晉昌郡界。張寔討曹袪於晉昌，自姑臧西踰石驢，據長寧。折，而設翻。掘，其月翻。〕</font></font><font size=4px>傉檀畏蒙遜之逼，且懼嶺南為奇鎮所據，乃遷于樂都，</font><font size=4px color="#009090"><font size=4px>〔樂，音洛。〕</font></font><font size=4px>留大司農成鈆緒守姑臧。傉檀纔出城，魏安人侯諶等</font><font size=4px color="#009090"><font size=4px>〔晉書載記作「焦諆、王侯等」。諶，氏壬翻。〕</font></font><font size=4px>閉門作亂，收合三千餘家，據南城，推焦朗為大都督、龍驤大將軍，諶自稱涼州刺史，降于蒙遜。</font><font size=4px color="#009090"><font size=4px>〔傉檀自據姑臧之後，與四鄰交兵，所遇輒敗，不惟失姑臧，亦不能保樂都矣。詩曰：「毋田甫田，維莠驕驕。毋思遠人，勞心切忉。」正謂此也。〕</font></font><font size=4px>

 　　劉裕至下邳，以船載輜重，</font><font size=4px color="#009090"><font size=4px>〔重，直用翻。〕</font></font><font size=4px>自帥精銳步歸。</font><font size=4px color="#009090"><font size=4px>〔帥，讀曰率。〕</font></font><font size=4px>至山陽，聞何無忌敗死，慮京邑失守，卷甲兼行，</font><font size=4px color="#009090"><font size=4px>〔卷，讀曰捲。〕</font></font><font size=4px>與數十人至淮上，</font><font size=4px color="#009090"><font size=4px>〔李延壽南史作「江上」，當從之，蓋裕至山陽則已渡淮也。〕</font></font><font size=4px>問行人以朝廷消息。行人曰：「賊尚未至，劉公若還，便無所憂。」裕大喜。將濟江，風急，眾咸難之。〕裕曰：「若天命助國，風當自息；若其不然，覆溺何害！」</font><font size=4px color="#009090"><font size=4px>〔溺，奴狄翻。〕</font></font><font size=4px>即命登舟，舟移而風止。過江，至京口，眾乃大安。夏，四月，癸未，裕至建康。以江州覆沒，表送章綬，詔不許。</font><font size=4px color="#009090"><font size=4px>〔綬，音受。〕</font></font><font size=4px>

 　　青州刺史諸葛長民、兗州刺史劉藩、并州刺史劉道憐各將兵入衛建康。</font><font size=4px color="#009090"><font size=4px>〔青州、兗州、并州，時皆僑在江、淮間，將，即亮翻；下同。〕</font></font><font size=4px>藩，豫州刺史毅之從弟也。</font><font size=4px color="#009090"><font size=4px>〔從，才用翻。〕</font></font><font size=4px>毅聞盧循入寇，將拒之而疾作；既瘳，將行。劉裕遺毅書曰：「吾往習擊妖賊，</font><font size=4px color="#009090"><font size=4px>〔孫泰以士道惑眾，孫恩、盧循皆其黨也，故謂之妖賊。遺，于季翻。妖，於嬌翻。〕</font></font><font size=4px>曉其變態。賊新獲姦利，其鋒不可輕。今脩船垂畢，當弟同舉。克平之日，上流之任，皆以相委。」又遣劉藩往，諭止之。毅怒，謂藩曰：「往以一時之功相推耳，汝便謂我真不及劉裕邪！」投書於地，帥舟師二萬發姑孰。</font><font size=4px color="#009090"><font size=4px>〔毅時以豫州刺史鎮姑孰。帥，讀曰率。〕</font></font><font size=4px>

 　　循之初入寇也，使徐道覆向尋陽，循自將攻湘中諸郡。</font><font size=4px color="#009090"><font size=4px>〔湘中諸郡，漢長沙、零、桂之地。〕</font></font><font size=4px>荊州刺史劉道規遣軍逆戰，敗於長沙。循進至巴陵，將向江陵。徐道覆聞毅將至，馳使報循曰：</font><font size=4px color="#009090"><font size=4px>〔使，疏吏翻。〕</font></font><font size=4px>「毅兵甚盛，成敗之事，係之於此，宜并力摧之；若此克捷，江陵不足憂也。」循即日發巴陵，與道覆合兵而下。五月，戊午，毅與循戰于桑落洲，毅兵大敗棄船以數百，人步走，餘眾皆為循所虜，所遮輜重山積。</font><font size=4px color="#009090"><font size=4px>〔重，直用翻。〕</font></font><font size=4px>

 　　初，循至尋陽，聞裕已還，猶不；信；既破毅，乃得審問，</font><font size=4px color="#009090"><font size=4px>〔審者，悉其實也；問，音問也。〕</font></font><font size=4px>與其黨相視失色。循欲退還尋陽，攻取江陵，據二州以抗朝廷。</font><font size=4px color="#009090"><font size=4px>〔二州，謂荊、江也。〕</font></font><font size=4px>道覆謂宜乘勝徑進，固爭之。循猶豫累日，乃從之。

 　　己未，大赦。裕募人為兵，賞之同京口赴義之科。</font><font size=4px color="#009090"><font size=4px>〔裕起兵於京口以討桓玄，赴義之人酬賞重於當時。〕</font></font><font size=4px>發民治石頭城。</font><font size=4px color="#009090"><font size=4px>〔治，直之翻。〕</font></font><font size=4px>議者謂宜分兵守諸津要，裕曰：「賊眾我寡，若分兵屯守，則測人虛實；且處利，則沮三軍之也。</font><font size=4px color="#009090"><font size=4px>〔沮，在呂翻。〕</font></font><font size=4px>今聚眾石頭，隨宜應走，既令彼無以測多少，</font><font size=4px color="#009090"><font size=4px>〔少，詩沼翻。〕</font></font><font size=4px>又於眾力不分。若徙旅轉集，徐更論之耳。」

 　　朝廷聞劉毅敗，人情恟懼。時北師始還，將士多創病，</font><font size=4px color="#009090"><font size=4px>〔恟，許拱翻。創，初良翻。〕</font></font><font size=4px>建康戰士不盈數千。循既克二鎮，</font><font size=4px color="#009090"><font size=4px>〔二鎮，謂江、豫也。〕</font></font><font size=4px>戰士十餘萬，舟 車百里不絕，樓船高十二丈，</font><font size=4px color="#009090"><font size=4px>〔高，古號翻。〕</font></font><font size=4px>敗還者爭言其強盛。孟昶、諸葛長民欲奉乘輿過江，裕不聽。</font><font size=4px color="#009090"><font size=4px>〔時江西、江北皆無城池可倚。昶、長民欲奉天子過 江，不過東走廣陵，西據歷陽耳。昶，丑兩翻。〕</font></font><font size=4px>初，何無忌、劉毅之南討也昶策其必敗，已而困然。至是，又謂裕必不能抗循，眾頗信之，惟龍驤將軍東海虞丘進廷折昶等，以為不然。</font><font size=4px color="#009090"><font size=4px>〔驤，思將翻。虞丘，複姓，史記楚相有虞丘子。折，之舌翻。〕</font></font><font size=4px>中兵參軍王仲德言於裕曰：「明公命世作輔，新建大功，威震六合，</font><font size=4px color="#009090"><font size=4px>〔魏尚書曹有中兵郎，諸公府征鎮亦因而置中兵參軍。新建大功，謂滅燕也。妖賊乘虛入寇，既聞凱，還自當奔潰；若先自遁逃，則勢同匹夫。匹夫號令，何以威 物！此謀若立，請從此辭。〕</font></font><font size=4px>裕甚悅。昶固請不已，裕曰：「今重鎮外傾，強寇內逼，人情危駭，莫有固志；若一旦遷動，便自土崩瓦解，江北亦豈可得至！設令得 至，不過延日月耳。今兵士雖少，</font><font size=4px color="#009090"><font size=4px>〔少，詩沼翻；下同。〕</font></font><font size=4px>自足一戰。若其克濟，則臣主同休；苟厄運必至，我當橫尸廟門，遂其由來以身許國之志，不能竄伏草間苟求存活也。我計決矣，卿勿復言！」昶恚其言不行，</font><font size=4px color="#009090"><font size=4px>〔恚，於避翻。〕</font></font><font size=4px>且以為必敗，因請死。裕怒曰：「卿且申一戰，</font><font size=4px color="#009090"><font size=4px>〔申，重也。〕</font></font><font size=4px>死復何晚！」</font><font size=4px color="#009090"><font size=4px>〔復，扶又翻。〕</font></font><font size=4px>昶知裕終不用其言，乃抗表自陳曰：「臣裕北討，眾並不同，雖臣贊裕行計，</font><font size=4px color="#009090"><font size=4px>〔事見上年。〕</font></font><font size=4px>玫使強賊乘間，社稷危逼，臣之罪也。</font><font size=4px color="#009090"><font size=4px>〔間，古莧翻。〕</font></font><font size=4px>謹引咎以謝天下。」封表畢，仰藥而死。

 　　乙丑，盧循至淮口，</font><font size=4px color="#009090"><font size=4px>〔秦淮入江之口也。〕</font></font><font size=4px>中外戒嚴。琅邪王德文都督宮城諸軍事，屯中堂皇，</font><font size=4px color="#009090"><font size=4px>〔堂無四壁曰皇。〕</font></font><font size=4px>劉裕屯石頭，諸將各有屯守。裕子義隆始四歲，裕使諮議參軍劉粹輔之，鎮京口。粹、毅之族弟也。

 　　裕見民臨水望賊，怪之，以問參軍張劭，劭曰：「若節鉞未反，民奔散之不暇，亦何能觀望！今當無復恐耳。」</font><font size=4px color="#009090"><font size=4px>〔復，扶又翻。〕</font></font><font size=4px>裕謂將佐曰：「賊若於新亭直進，其鋒不可當，宜且迴避，勝負之事未可量也；</font><font size=4px color="#009090"><font size=4px>〔量，音良。〕</font></font><font size=4px>若迴泊西岸，</font><font size=4px color="#009090"><font size=4px>〔西岸，即蔡洲。〕</font></font><font size=4px>此成禽耳。」

 　　徐道覆請於新亭至白石焚舟而上，</font><font size=4px color="#009090"><font size=4px>〔上，時掌翻。〕</font></font><font size=4px>數道攻裕。循欲以萬全為計，謂道覆曰：「大軍未至，孟昶便望風自裁；以大勢言之，自當計日潰亂。今決勝負於一朝，乾求利，</font><font size=4px color="#009090"><font size=4px>〔乾，音干。〕</font></font><font size=4px>既非必克之道，且殺傷士卒，不如按兵待之。」道覆以循多疑少決，乃歎曰：「我終為盧公所誤，事必無成；使我得為英雄驅馳，天下不足定也。」</font><font size=4px color="#009090"><font size=4px>〔為，于偽翻。〕</font></font><font size=4px>

 　　裕登石頭城望循軍，初見引向新亭，顧左右失色；既而迴泊蔡洲，乃悅。</font><font size=4px color="#009090"><font size=4px>〔蔡洲在石頭西岸，今建康府上元縣西二十五里有蔡洲。〕</font></font><font size=4px>於是眾軍轉集。裕恐循侵軼， </font><font size=4px color="#009090"><font size=4px>〔軼，徒結翻。〕</font></font><font size=4px>用虞丘進計，伐樹柵石頭淮口，脩治越城，築查浦、藥園、廷尉三壘，</font><font size=4px color="#009090"><font size=4px>〔查浦在大江南岸，近秦淮口。藥園，蓋種芍藥之所。廷尉寺舍所在，因以為地名。查，莊加翻。據晉書帝紀，三壘皆在淮口。〕</font></font><font size=4px>皆以兵守之。

 　　劉毅經涉蠻、晉，</font><font size=4px color="#009090"><font size=4px>〔西陽上下群蠻所居之地，謂之蠻；其為王民應租稅征役者，謂之晉。〕</font></font><font size=4px>僅能自免，從者飢疲，死亡什七八。</font><font size=4px color="#009090"><font size=4px>〔從，才用翻。〕</font></font><font size=4px>丙寅，至建康，待罪。裕慰勉之，使知中外留事。</font><font size=4px color="#009090"><font size=4px>〔知都督中外諸軍府留事也。〕</font></font><font size=4px>毅乞自貶，詔降為後將軍。

 　　魏長孫嵩至漠北而還，</font><font size=4px color="#009090"><font size=4px>〔還，從宣翻，又如字；下同。〕</font></font><font size=4px>柔然追圍之於牛川。壬申，魏主嗣北擊柔然。柔然可汗社崙聞之，遁走，道死；</font><font size=4px color="#009090"><font size=4px>〔崙，盧昆翻。〕</font></font><font size=4px>其子度尚幼，部眾立社崙弟斛律，號藹豆</font><span class="h"><font size=4px>【章：甲十一行本「豆」作「苦」；乙十一行本同；孔本同；退齋校同。】</font></font><font size=4px>蓋可汗。</font><font size=4px color="#009090"><font size=4px>〔可，讀從刊入聲；汗，音寒。〕</font></font><font size=4px>嗣引兵還參合陂。

 　　盧循伏兵南岸，</font><font size=4px color="#009090"><font size=4px>〔南岸，即秦淮口南岸。〕</font></font><font size=4px>使老弱乘舟向白石，聲言悉眾自白石步上。</font><font size=4px color="#009090"><font size=4px>〔上，時掌翻。〕</font></font><font size=4px>劉裕留參軍沈林子徐赤特南岸，斷查浦，</font><font size=4px color="#009090"><font size=4px>〔斷，丁管翻。〕</font></font><font size=4px>戒令堅守勿動；裕及劉毅、諸葛長民北出拒之。林子曰：「妖賊此言，未必有實，宜深為之防。」裕曰：「石頭城險，且淮柵甚固，留卿在後，足以守之。」林子，穆夫之子也。</font><font size=4px color="#009090"><font size=4px>〔沈穆夫，吳興武康人。隆安三年，孫恩寇會稽，三吳響應。穆夫在會稽，恩以為餘姚令，恩為劉牢之所破，并殺穆夫。〕</font></font><font size=4px>

 　　庚辰盧循焚查浦，進至張侯橋。徐赤特將擊之，林子曰：「賊聲往白石而屢來挑戰，</font><font size=4px color="#009090"><font size=4px>〔挑，徒了翻。〕</font></font><font size=4px>其情可知。吾眾寡不敵，不如守險以待大軍。」赤特不從，遂出戰；伏兵發，赤特大敗，單舸奔淮北。</font><font size=4px color="#009090"><font size=4px>〔秦淮北岸也。〕</font></font><font size=4px>林子及將軍劉鍾據柵力戰，朱齡石救之，賊乃退。循引精兵大上，至丹陽郡。</font><font size=4px color="#009090"><font size=4px>〔丹陽郡，丹陽尹治所也。上，時掌翻。〕</font></font><font size=4px>裕帥諸軍馳還石頭，</font><font size=4px color="#009090"><font size=4px>〔帥，讀曰率。〕</font></font><font size=4px>斬徐赤特，解甲久之，乃出陳於南塘。</font><font size=4px color="#009090"><font size=4px>〔南塘，秦淮南岸也。陳，讀曰陣。〕</font></font><font size=4px>

 　　六月，以劉裕為太尉、中書監、君黃鉞；裕受黃鉞，餘固辭。以車騎中軍司馬庾悅為江州刺史。悅，準之子也。</font><font size=4px color="#009090"><font size=4px>〔劉裕為車騎將軍，以劉敬宣征蜀失利，乞降號中軍將軍，故車騎、中軍二府共一司馬。庾準，庾亮之孫也。〕</font></font><font size=4px>

 　　司馬國璠及弟叔璠、叔道奔秦。</font><font size=4px color="#009090"><font size=4px>〔璠，孚袁翻。〕</font></font><font size=4px>秦王興曰：「劉裕方誅桓玄，輔晉室，卿何為來﹖」對曰：「裕削弱王室，臣宗族有自脩立者，裕輒除之；方為國患，甚於桓玄耳。」興以國璠為揚州刺史，叔道為交</font><span class="h"><font size=4px>【嚴：「交」改「兗」。】</font></font><font size=4px>州刺史。

 　　盧循寇掠諸縣無所得，謂徐道覆曰：「師老矣，不如還尋陽，并力取荊州，據天下三分之二，徐更與建康爭衡耳。」秋，七月，庚申，循自蔡洲南還尋陽，留其黨范崇民將五千人據南陵。</font><font size=4px color="#009090"><font size=4px>〔南陵在宣城郡宣縣，西梁置南陵郡及南陵縣，蓋漢丹陽郡石城縣之界也，今為池州貴池縣。循慮兵有利鈍，欲南歸番禺，故使崇民守之以固彭蠡湖口。宋白曰：柵江口對縣即舊南陵縣地，今為繁昌縣。〕</font></font><font size=4px>甲子，裕使輔國將軍王仲德、廣川太守劉鍾、河間內史蘭陵蒯恩、中軍諮議參軍孟懷玉等帥眾追循。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　乙丑，魏主嗣還平城。

 　　西秦王乾歸討越質、屈機等十餘部，</font><font size=4px color="#009090"><font size=4px>〔越質，鮮卑種也；其酋曰叱黎。叱黎之子曰詰歸，孝武太元十六年降於乾歸，二十一年叛降秦。屈機即詰歸也，語稍訛耳。〕</font></font><font size=4px>降其眾二萬五千，</font><font size=4px color="#009090"><font size=4px>〔降，戶江翻。〕</font></font><font size=4px>徙於苑川。八月，乾歸復都苑川。</font><font size=4px color="#009090"><font size=4px>〔乞伏氏本都度堅山，乾歸強盛，始都苑川。既為秦所破而降於秦，秦使鎮苑川，復叛，恐為秦所襲，還保度堅山。今部眾浸盛，不畏秦，復都苑川。〕</font></font><font size=4px>

 　　沮渠蒙遜伐西涼，敗西涼世子歆于馬廟，</font><font size=4px color="#009090"><font size=4px>〔古者祭馬祖，後世因立廟以祭之，故名其地為馬廟。〕</font></font><font size=4px>禽其將朱元虎而還。涼公暠以根二千斤、金二千兩贖元虎；蒙遜歸之，遂與暠結盟而還。</font><font size=4px color="#009090"><font size=4px>〔將，子高翻。暠，古老翻。〕</font></font><font size=4px>

 　　劉裕還東府，</font><font size=4px color="#009090"><font size=4px>〔盧循退，裕乃還東府。〕</font></font><font size=4px>大治水軍，</font><font size=4px color="#009090"><font size=4px>〔治，直之翻。〕</font></font><font size=4px>遣建威將軍會稽孫處、振武將軍沈田子帥眾三千自海道襲番禺。</font><font size=4px color="#009090"><font size=4px>〔會，工外翻。處，昌呂翻。帥，讀日率。番禺，音潘愚。〕</font></font><font size=4px>田子，林子之兄也。眾皆以為「海道艱遠，必至為難，且分撤見力，</font><font size=4px color="#009090"><font size=4px>〔見，賢遍翻；下同。〕</font></font><font size=4px>非目前之急。」裕不從，敕處曰：「大軍十二月之交必破妖虜，卿至時，先傾其巢窟，使彼走無所歸也。」

 　　譙縱遣侍中譙良等入見於秦，請兵以伐晉。</font><font size=4px color="#009090"><font size=4px>〔見，賢遍翻。〕</font></font><font size=4px>縱以桓謙為荊州刺史，譙道福為梁州刺史，帥眾二萬寇荊州；秦王興遣前將軍苟林帥騎兵會之。

 　　江陵自盧循東下，不得建康之問，</font><font size=4px color="#009090"><font size=4px>〔問，音問也。〕</font></font><font size=4px>群盜互起。荊州刺史劉道規遣司馬王鎮之帥天門太守檀道濟、</font><font size=4px color="#009090"><font size=4px>〔吳孫休永安六夫分武陵立天門郡。充縣有松梁山，山有石，石開處數十丈，其高，以弩仰射不至，其上名天門，因以名郡。輿地志：澧州石門縣，古天門郡。帥，讀曰率；下同。〕</font></font><font size=4px>廣武將軍彭城到彥之入援建康。道濟，祗之弟也。

 　　鎮之至尋陽，為苟林所破。盧循聞之，以林為南蠻校尉，分兵配之，使乘勝伐江陵，聲言徐道覆已克建康。桓謙於道召募義舊，</font><font size=4px color="#009090"><font size=4px>〔桓氏世居荊楚，舊恩所結，義不相忘，謂之義舊。〕</font></font><font size=4px>民投之者二萬人。謙屯枝江，</font><font size=4px color="#009090"><font size=4px>〔枝江縣自漢以來屬南郡，春秋之羅國也。江水於縣西別出為沱而東復合於江，故曰枝江。我朝熙寧六年，省枝江為鎮，入松滋縣。〕</font></font><font size=4px>林屯江津，二寇交逼，汞陵士民多懷異心。道規乃會將士告之曰：「桓謙今在近道，聞諸長者頗有去就之計，</font><font size=4px color="#009090"><font size=4px>〔長，知兩翻。〕</font></font><font size=4px>吾東來文武足以濟事；</font><font size=4px color="#009090"><font size=4px>〔東來文武，謂道規從行將佐兵士也。〕</font></font><font size=4px>若欲去者，本不相禁。」因夜開城門，達曉不閉。眾咸憚服，莫有去者。

 　　雍州刺史魯宗之帥眾數千自襄陽赴江陵。</font><font size=4px color="#009090"><font size=4px>〔雍，於用翻。〕</font></font><font size=4px>或謂宗之情未可測，道規單馬迎之，宗之感悅。道規使宗之居守，</font><font size=4px color="#009090"><font size=4px>〔守，式又翻。〕</font></font><font size=4px>委以腹心，自帥諸軍攻謙。諸將佐皆曰：「今遠出討謙，其勝難必。苟林近在江津，伺人動靜，</font><font size=4px color="#009090"><font size=4px>〔伺，相吏翻。〕</font></font><font size=4px>若來攻城，宗之未必能固；脫有蹉跌，</font><font size=4px color="#009090"><font size=4px>〔蹉，倉何翻。跌，徒結翻。〕</font></font><font size=4px>大事去矣。」道規曰：「苟林愚懦，無他奇計，以吾去未遠，必不敢向城。吾今取謙，往至便克；沈疑之間，已自還返。</font><font size=4px color="#009090"><font size=4px>〔沈，持林翻，沈吟不決也。還，音旋。〕</font></font><font size=4px>謙敗則林破膽，豈暇得來！且宗之獨守，何為不支數日！」乃馳往攻謙，水陸齊進。謙等大陳舟師，兼以步騎，戰於枝江。檀道濟先進陷陳，</font><font size=4px color="#009090"><font size=4px>〔陷陳，讀曰陣。〕</font></font><font size=4px>謙等大敗。謙單舸奔苟林，道規追斬之。還，至涌口，</font><font size=4px color="#009090"><font size=4px>〔水經註：涌水自夏水南通於江，謂之涌口。春秋左氏傳所謂閻敖游涌而逸者也，在江陵城東。杜預曰：涌水在南郡華容縣。涌，音勇。〕</font></font><font size=4px>討林，林走，道規遣諮議參軍臨淮劉遵帥眾追之。初，謙至枝江，江陵士民皆與謙書，言城內虛實，欲為內應；至是檢得之，道規悉焚不視，眾於是大安。

 　　江州刺史庾悅以鄱陽太守虞丘進為前驅，屢破盧循兵，進據豫章，絕循糧道。九月，劉遵斬苟林于巴陵。

 　　桓石綏因循入寇，起兵洛口，</font><font size=4px color="#009090"><font size=4px>〔水經註：漢水過魏興安陽縣，又東至黨城南，與洛谷水合，水北出洛谷，谷北通長安，其水南流注漢水，所謂洛口也。〕</font></font><font size=4px>自號荊州 刺史，徵陽令王天恩自號梁州刺史，</font><font size=4px color="#009090"><font size=4px>〔「徵陽」，當作「微陽」。晉地理志：微陽縣屬上庸郡。沈約曰：魏立建始縣，晉武帝改曰微陽。周武王之伐紂，庸、蜀、羌、髳、微、盧、彭、濮八國從之。竊意微陽縣蓋因古微國而得名，而史無其據。〕</font></font><font size=4px>襲據西城。梁州刺史傅韶遣其子魏興太守弘之討石綏等，皆斬之，桓氏遂滅。韶，暢之孫也。

 　　西秦王乾歸攻秦略陽、南安、隴西諸郡，皆克之，徙民二萬五千戶於苑川及枹罕。</font><font size=4px color="#009090"><font size=4px>〔枹，音膚。〕</font></font><font size=4px>

 　　甲寅，葬魏主珪於盛樂金陵，諡曰宣武廟號烈祖。</font><font size=4px color="#009090"><font size=4px>〔未高祖永初元年，魏改諡珪曰道武皇帝。〕</font></font><font size=4px>

 　　劉毅固求追討盧循，長史王誕密言於劉裕曰：「毅既喪敗，不宜復使立功」。</font><font size=4px color="#009090"><font size=4px>〔喪，息浪翻。復，扶又翻；下無復同。〕</font></font><font size=4px>裕從之。冬，十月，裕帥兗州刺史劉藩、寧朔將軍檀韶、冠軍將軍劉敬宣等南擊盧循，</font><font size=4px color="#009090"><font size=4px>〔帥，讀曰率；下同。冠，古玩翻。〕</font></font><font size=4px>以劉毅監太尉留府，後事皆委焉。</font><font size=4px color="#009090"><font size=4px>〔監，工銜翻。〕</font></font><font size=4px>癸巳，裕發建康。

 　　徐道覆率眾三萬趣江陵，奄至破冢。</font><font size=4px color="#009090"><font size=4px>〔破冢在江津之東。趣，七喻翻。〕</font></font><font size=4px>時魯宗之已還襄陽，追召不及，人情大震。或傳循已平京邑，遣道覆來為刺史，江、漢士民感劉道規焚書之恩，無復貳志。</font><font size=4px color="#009090"><font size=4px>〔復，扶又翻。〕</font></font><font size=4px>道規使劉遵別為遊軍，自拒道覆於豫章口，前驅失利；遵自外橫擊，大破之，斬首萬餘級，赴水死者殆盡，道覆單舸走還湓口。</font><font size=4px color="#009090"><font size=4px>〔湓，蒲奔翻。〕</font></font><font size=4px>初，道規使遵為遊軍，眾咸以為強敵在前，唯患眾少，不應分割見力，置無用之地。</font><font size=4px color="#009090"><font size=4px>〔見，賢遍翻。〕</font></font><font size=4px>及破道覆，卒得遊軍之力，</font><font size=4px color="#009090"><font size=4px>〔卒，子恤翻。〕</font></font><font size=4px>眾心乃服。

 　　鮮卑僕渾、羌句豈、輸報、鄧若等帥戶二萬降于西秦。</font><font size=4px color="#009090"><font size=4px>〔鮮卑有僕渾部；句豈、輸報、鄧若則羌種也。句，古侯翻。〕</font></font><font size=4px>

 　　王仲德等聞劉裕大軍且至，進攻范崇民於南陵；崇民戰艦夾屯西</font><span class="h"><font size=4px>【章：甲十一行本「西」作「兩」；乙十一行本同；孔本同；張校同。】</font></font><font size=4px>岸。</font><font size=4px color="#009090"><font size=4px>〔艦，戶黯翻。〕</font></font><font size=4px>十一月，劉鍾自行覘賊，</font><font size=4px color="#009090"><font size=4px>〔覘，丑廉翻，又丑豔翻。〕</font></font><font size=4px>天霧，賊鉤得其舸。鍾因帥左右攻艦戶，</font><font size=4px color="#009090"><font size=4px>〔艦戶，今舟人謂之馬門。〕</font></font><font size=4px>賊遽閉戶拒之，鍾乃徐還，與仲德共攻崇民，崇民走。</font><font size=4px color="#009090"><font size=4px>〔崇民走，則裕可徑進，德失湖口之險。〕</font></font><font size=4px>

 　　癸丑，益州刺史鮑陋卒。譙道福陷巴東，殺守將溫祚、時延祖。</font><font size=4px color="#009090"><font size=4px>〔溫祚本巴東太守。時延祖自劉敬宣、黃虎之退皆屯巴東。將，即亮翻。〕</font></font><font size=4px>

 　　盧循兵守廣州者不以海道為虞。庚戌，孫處乘海奄至，會大霧，四面攻之，即日拔其城。處撫其舊民，戮循親黨，勒兵謹守，分遣沈田子等擊嶺表諸郡。

 　　劉裕軍雷池。盧循揚聲不攻雷池，當乘流徑下；裕知其欲戰，十二月，己卯，進軍大雷。</font><font size=4px color="#009090"><font size=4px>〔杜佑曰：晉大雷戌，舒州望江縣是，今皖口之西有雷江口，即其地。宋書志云：望江縣西岸有大雷江，自尋陽迆桑沿流三百里入江，即望江縣。〕</font></font><font size=4px>庚辰，盧循、徐道覆帥眾數萬塞江而下，</font><font size=4px color="#009090"><font size=4px>〔塞，悉則翻。〕</font></font><font size=4px>前後莫見舳艫之際。</font><font size=4px color="#009090"><font size=4px>〔舳，音遂；艫，音盧。〕</font></font><font size=4px>裕悉出輕艦，帥眾軍齊力擊之；又分步騎屯於西岸，先備火具。裕以勁弩射循軍，</font><font size=4px color="#009090"><font size=4px>〔射，而亦翻。〕</font></font><font size=4px>因風水之勢似蹙之。循艦悉泊西岸，岸上軍投火焚之，疴炎漲天；</font><font size=4px color="#009090"><font size=4px>〔疴，與煙同。炎，讀曰燄。〕</font></font><font size=4px>循兵大敗，走還尋陽。將趣豫章，</font><font size=4px color="#009090"><font size=4px>〔趣，七喻翻。〕</font></font><font size=4px>乃悉力柵斷左里；</font><font size=4px color="#009090"><font size=4px>〔左里以其地在章江之左，故名。杜佑曰：左里即江州尋陽縣彭蠡湖口。斷，丁管翻。〕</font></font><font size=4px>丙申，裕軍至左里，不得進。裕麾兵將戰，所執麾竿折幡沈于水，眾並怪懼。裕笑曰：「往年覆舟之戰，</font><font size=4px color="#009090"><font size=4px>〔謂討桓玄與桓謙等戰時也。折，而設翻。沈，持林翻。〕</font></font><font size=4px>幡竿亦折，今者復然，</font><font size=4px color="#009090"><font size=4px>〔復，扶又翻。〕</font></font><font size=4px>賊必破矣。」即攻柵而進，循兵雖殊死戰，弗能禁。循單舸走，</font><font size=4px color="#009090"><font size=4px>〔舸古我翻。〕</font></font><font size=4px>所殺及投水死者凡萬餘人。納其降附，宥其逼略，</font><font size=4px color="#009090"><font size=4px>〔降，戶江翻。〕</font></font><font size=4px>遣劉藩、孟懷玉輕軍追之。循收散卒，尚有數千人，徑還番禺；</font><font size=4px color="#009090"><font size=4px>〔番禺，音潘愚。〕</font></font><font size=4px>道覆走保始興。裕版建威將軍褚裕之行廣州刺史。裕之，裒之曾孫也。</font><font size=4px color="#009090"><font size=4px>〔褚裒，崇德太后之父。裒，蒲侯翻。〕</font></font><font size=4px>裕還建康。劉毅惡劉穆之，每從，容與裕言穆之權太重，</font><font size=4px color="#009090"><font size=4px>〔惡，烏路翻。從，千容翻。〕</font></font><font size=4px>裕益親任之。

 　　燕廣川公萬泥、上谷公乳陳，自以宗室，有大功，</font><font size=4px color="#009090"><font size=4px>〔慕容熙之死，萬泥、乳陳皆有功。〕</font></font><font size=4px>謂當入為公輔。燕王跋以二藩任重，久而弗徵，</font><font size=4px color="#009090"><font size=4px>〔跋以萬泥為幽、平二州牧，鎮肥如；乳陳為并、青二州牧，鎮曰狼。〕</font></font><font size=4px>二人皆怨。是歲，乳陳密遣人告萬泥曰：「乳陳有至謀，願與叔父圖之。」萬泥遂奔白狼，與乳陳俱叛，跋遣汲郡公弘與張興將步騎二萬討之。弘先遣使諭以禍福；萬泥欲降，乳陳不可。</font><font size=4px color="#009090"><font size=4px>〔將，即亮翻。騎，奇寄翻。使，疏吏翻。降，戶江翻；下同。〕</font></font><font size=4px>興謂弘曰：「賊明日出戰，今夜必來驚我營，宜為之備。」弘乃密令人課草十束，畜火伏兵以待之。是夜，乳陳困遣壯士千餘人來斫營，眾火俱起，伏兵邀擊，俘斬無遺。萬泥、乳陳懼而出降，弘皆斬之。跋范陽公素弗為大司馬，改封遼西公；弘為驃騎大將軍，改封中山公。</font><font size=4px color="#009090"><font size=4px>〔驃，匹妙翻。騎，奇寄翻。〕</font></font><font size=4px>
</font><!--/HTMLBUILERPART0--><font size=4px>