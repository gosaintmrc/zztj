<font size=4px>　　晉紀三十</font><font size=4px color="#009090"><font size=4px>〔起玄黓執徐（壬辰），盡柔兆涒灘（丙申），凡五年。〕</font></font><font size=4px>

 　　烈宗孝武皇帝下

 　　太元十七年（壬辰、三九二）

 　　春，正月，己巳朔，大赦。

 　　秦主登立昭儀隴西李氏為皇后。

 　　二月，壬寅，燕主垂自魯口如河間、渤海。平原翟釗遣其將翟都侵館陶，屯蘇康壘。</font><font size=4px color="#009090"><font size=4px>〔蘇康，人姓名。館陶縣，漢屬魏郡，晉屬陽平郡。將，即亮翻；下同。〕</font></font><font size=4px>三月，垂引兵南擊釗。

 　　秦驃騎將軍沒弈干帥眾降于後秦，</font><font size=4px color="#009090"><font size=4px>〔驃，匹妙翻。騎，奇寄翻。帥，讀曰率。降，戶江翻。〕</font></font><font size=4px>後秦以為軍騎將軍，封高平公。

 　　後秦主萇寢疾，命姚碩德鎮李潤，尹緯守長安，召太子興詣行營。</font><font size=4px color="#009090"><font size=4px>〔萇時屯安定。萇，音長。〕</font></font><font size=4px>征南將軍姚方成言於興曰：「今寇敵未滅，上寢疾。</font><font size=4px color="#009090"><font size=4px>〔復，扶又翻。〕</font></font><font size=4px>王統等皆有部曲，終為人患，宜盡除之。」興從之，殺王統、王廣、苻胤、徐成、毛盛。</font><font size=4px color="#009090"><font size=4px>〔皆苻氏舊臣也。〕</font></font><font size=4px>萇怒曰：「王統兄，弟吾之州里，實無他志；徐成等皆前朝名將，</font><font size=4px color="#009090"><font size=4px>〔朝，直遙翻。〕</font></font><font size=4px>吾方用之，奈何輒殺之！」</font><font size=4px color="#009090"><font size=4px>〔使萇果以殺統等為非罪，當按誅始造謀者；但怒而已，豈真怒邪！〕</font></font><font size=4px>

 　　燕主垂進逼蘇康壘。夏，四月，翟都南走滑臺。</font><font size=4px color="#009090"><font size=4px>〔走，音奏。〕</font></font><font size=4px>翟釗求救於西燕，西燕主永謀於群臣，尚書郎渤海鮑遵曰：「使兩寇相弊，吾承其後，此卞莊子之策也。」中書侍郎太原張騰曰：「垂強釗弱，何弊之承！不如速救之，以成鼎足之勢。今我引兵趨中山，</font><font size=4px color="#009090"><font size=4px>〔趨，七喻翻；下趣同。〕</font></font><font size=4px>晝多疑兵，夜多火炬，垂必懼而自救。我衝其前，釗躡其後，此天授之機，不可失也。」永不從。</font><font size=4px color="#009090"><font size=4px>〔翟釗敗，則西燕之亡形成矣。〕</font></font><font size=4px>

 　　燕大赦。

 　　五月，丁卯朔，日有食之。

 　　六月，燕主垂軍黎陽，臨河欲濟，翟釗列兵南岸以拒之。辛亥，垂徙營就西津，去黎陽西四十里，為牛皮船百餘艘，偽列兵仗，泝流而上。</font><font size=4px color="#009090"><font size=4px>〔艘，蘇遭翻。上，時掌翻。〕</font></font><font size=4px>釗亟引兵趣西津，</font><font size=4px color="#009090"><font size=4px>〔趣，七喻翻。〕</font></font><font size=4px>垂潛遣中壘將軍桂林王鎮等自黎陽津夜濟，營于河南，比明而營成。</font><font size=4px color="#009090"><font size=4px>〔比，必寐翻，及也。〕</font></font><font size=4px>釗聞之，亟還，攻鎮等營，垂命鎮等堅壁勿戰。釗兵往來疲暍，</font><font size=4px color="#009090"><font size=4px>〔暍，於歇翻，傷暑也。〕</font></font><font size=4px>攻營不能拔，將引去；鎮等引兵出戰，驃騎將軍農自西津濟，與鎮等夾擊，大破之。</font><font size=4px color="#009090"><font size=4px>〔燕主垂用兵於河上者再，溫詳則引兵徑濟而取之，翟釗則張疑兵於西而潛軍東渡，亦以決勝，視敵之堅脆何如也。驃，匹妙翻。騎，奇寄翻。農，燕之驃騎大將軍，此逸「大」字。〕</font></font><font size=4px>釗走還滑臺，將妻子，收遺眾，北濟河，登白鹿山，</font><font size=4px color="#009090"><font size=4px>〔水經註：河內脩武縣北有白鹿山。〕</font></font><font size=4px>憑險自守，燕兵不得進。農曰：「釗無糧，不能久居山中。」乃引兵還，留騎候之。釗果下山，還兵掩擊，盡獲其眾，釗單騎奔長子。西燕主永以釗為車騎大將軍、兗州牧，封東郡王。歲餘，釗謀反，永殺之。

 　　初，郝晷、崔逞及清河崔宏、新興張卓、遼東夔騰、</font><font size=4px color="#009090"><font size=4px>〔夔，姓也。石趙之臣有夔安。〕</font></font><font size=4px>陽平路纂皆仕於秦，避秦亂來奔，詔以為冀州諸郡，各將部曲營於河南；</font><font size=4px color="#009090"><font size=4px>〔將，即亮翻。〕</font></font><font size=4px>既而受翟氏官爵，翟氏敗，皆降於燕，</font><font size=4px color="#009090"><font size=4px>〔降，戶江翻。〕</font></font><font size=4px>燕主垂各隨其材而用之。釗所統七郡三萬餘戶，皆按堵如故。以章武王宙為兗、豫二州刺史，鎮滑臺；徙徐州民七千餘戶于黎陽，以彭城王脫為徐州刺史，鎮黎陽。</font><font size=4px color="#009090"><font size=4px>〔徐州之民，蓋為翟釗所掠者。〕</font></font><font size=4px>脫，垂之弟子也。垂以崔蔭為宙司馬。

 　　初，陳留王紹為鎮南將軍，太原王楷為征西將軍，樂浪王溫為征東將軍，</font><font size=4px color="#009090"><font size=4px>〔樂浪，音洛琅。〕</font></font><font size=4px>垂皆以蔭為之佐。蔭才幹明敏強正，善規諫，四王皆嚴憚之；所至簡刑法，輕賦役，流民歸之，戶口滋息。

 　　秋，七月，垂如鄴，以太原王楷為冀州牧，右光祿大夫餘蔚為左僕射。</font><font size=4px color="#009090"><font size=4px>〔蔚，紆勿翻。〕</font></font><font size=4px>

 　　秦主登聞後秦主萇疾病，大喜，</font><font size=4px color="#009090"><font size=4px>〔疾甚曰病。〕</font></font><font size=4px>告祠世祖神主，</font><font size=4px color="#009090"><font size=4px>〔苻堅廟號世祖。〕</font></font><font size=4px>大赦百官，進位二等，秣馬厲兵，進逼安定，去城九十餘里。八月，萇疾小瘳，出拒之。登引兵出營，將逆戰，萇遣安南將軍姚熙隆別攻秦營，登懼而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>萇夜引兵旁出以躡其後，旦而候騎告曰：</font><font size=4px color="#009090"><font size=4px>〔騎，奇寄翻。〕</font></font><font size=4px>「賊諸營已鑋，不知所向。」登驚曰：「彼為何人，去令我不知，來令我不覺，謂其將死，忽然復來，</font><font size=4px color="#009090"><font size=4px>〔復，扶又翻。〕</font></font><font size=4px>朕與此羌同世，何其厄哉！」</font><font size=4px color="#009090"><font size=4px>〔苻登屢為姚所挫，故有懼萇之心，蓋至於是登氣衰矣。〕</font></font><font size=4px>登遂還雍，</font><font size=4px color="#009090"><font size=4px>〔雍，於用翻；下同。〕</font></font><font size=4px>萇亦還安定。

 　　三河王光遣其弟右將軍寶等攻金城王乾歸，寶及將士死者萬餘人。又遣其子虎賁中郎將纂擊南羌彭奚念，纂亦敗歸。光自將擊奚念於枹罕，克之，奚念奔甘松。</font><font size=4px color="#009090"><font size=4px>〔甘松郡，乞伏國仁所置。及將，即亮翻；下同。賁，音奔。枹，音膚。〕</font></font><font size=4px>

 　　冬，十月，辛亥，荊州刺史王忱卒。</font><font size=4px color="#009090"><font size=4px>〔忱，是壬翻。〕</font></font><font size=4px>

 　　雍州刺史朱序以老病求解職；詔以太子右衛率郗恢為雍州刺史，代序鎮襄陽。恢，曇之子也。</font><font size=4px color="#009090"><font size=4px>〔郗曇見一百卷穆帝升平三年。率，所律翻。郗，丑之翻。曇，徒含翻。〕</font></font><font size=4px>

 　　巴蜀人關中者皆叛後秦，據弘農以附秦。秦主登以竇衝為左丞相，衝徙屯華陰。</font><font size=4px color="#009090"><font size=4px>〔華，戶化翻。〕</font></font><font size=4px>郗恢遣將軍趙睦守金墉，河南太守楊佺期帥眾軍湖城，</font><font size=4px color="#009090"><font size=4px>〔帥，讀曰率。〕</font></font><font size=4px>擊衝，走之。

 　　十一月，癸酉，以黃門郎殷仲堪為都督荊、益、寧三州諸軍事、荊州刺史，鎮江陵。仲堪雖有英譽，資望猶淺，議者不以為允。到官，好行小惠，</font><font size=4px color="#009090"><font size=4px>〔好，呼到翻。〕</font></font><font size=4px>綱目不舉。

 　　南郡公桓玄負其才地，雄豪自處，</font><font size=4px color="#009090"><font size=4px>〔負其才與其門地也。處，昌呂翻。〕</font></font><font size=4px>朝廷疑而不用；年二十三，始拜太子洗馬。</font><font size=4px color="#009090"><font size=4px>〔洗，悉薦翻。〕</font></font><font size=4px>玄嘗詣琅邪王道子，值其酣 醉，</font><font size=4px color="#009090"><font size=4px>〔酣，戶甘翻。〕</font></font><font size=4px>張目謂眾客曰：「桓溫晚塗欲作賊，云何﹖」玄伏地流汗，不能起；由是益不自安，常切齒於道子。後出補義興太守，</font><font size=4px color="#009090"><font size=4px>〔守，式又翻。〕</font></font><font size=4px>鬱鬱 不得志，歎曰：「父為九州伯，兒為五湖長！」</font><font size=4px color="#009090"><font size=4px>〔虞翻曰：太湖有五湖：隔湖、洮湖、射湖、貴湖及太湖為五湖，並太湖之小支，俱連太湖，故太湖兼得五湖之名。韋昭曰：胥湖、蠡湖、洮湖、滆湖就太湖而五。酈善長謂長塘湖、射湖、貴湖、隔湖與太湖而五。吳中志謂：貢湖、遊湖、胥湖、梅梁湖、金鼎湖為五也。長，知兩翻。〕</font></font><font size=4px>遂棄官歸國，</font><font size=4px color="#009090"><font size=4px>〔玄襲封南郡公。〕</font></font><font size=4px>上疏自訟曰：「先臣勤王匡復之勳，朝廷遺之，臣不復計。</font><font size=4px color="#009090"><font size=4px>〔上，時掌翻。復，扶又翻；下同。〕</font></font><font size=4px>至於先帝龍飛，陛下繼明，</font><font size=4px color="#009090"><font size=4px>〔謂桓溫廢海西立簡文帝而帝繼統也。易曰：明兩作離，大人以繼明照四方。〕</font></font><font size=4px>請問談者，誰之由邪﹖」疏寢不報。

 　　玄在江陵，仲堪甚敬憚之。桓氏累世臨荊州，玄復豪橫，</font><font size=4px color="#009090"><font size=4px>〔橫，戶孟翻。〕</font></font><font size=4px>士民畏之，過於仲堪。嘗於仲堪聽事前戲馬，以擡擬仲堪。</font><font size=4px color="#009090"><font size=4px>〔聽，讀曰廳。擡，色角翻。通俗文：長丈八者謂之擡。擬者，舉擡向之，若將刺之也。〕</font></font><font size=4px>仲堪中兵參軍彭城劉邁謂玄曰：</font><font size=4px color="#009090"><font size=4px>〔元帝謂江東置參軍十三曹，有中兵、外兵、騎兵。〕</font></font><font size=4px>「馬擡有餘，精理不足。」玄不悅，仲堪為之失色。</font><font size=4px color="#009090"><font size=4px>〔為，于偽翻。〕</font></font><font size=4px>玄出，仲堪謂邁曰：「卿，狂人也！玄夜遣殺卿，我豈能相救邪！使邁下都避之，</font><font size=4px color="#009090"><font size=4px>〔都，謂建康。〕</font></font><font size=4px>玄使人追之，邁僅而獲免。

 　　征虜參軍豫章胡藩過江陵，見仲堪，說之曰：</font><font size=4px color="#009090"><font size=4px>〔說，輸芮翻。〕</font></font><font size=4px>「桓玄志趣不常，每怏怏於失職，</font><font size=4px color="#009090"><font size=4px>〔怏，於兩翻。〕</font></font><font size=4px>節下崇待太過，恐非將來之計也！」仲堪不悅。藩內弟</font><span class="h"><font size=4px>【章：十二行本「弟」下有「同郡」二字；乙十一行本同；孔本同。】</font></font><font size=4px>羅企生為仲堪功曹，藩退，謂企生曰：「殷侯倒戈以授人，必及於禍。君不早圖去就，後悔無及矣！」</font><font size=4px color="#009090"><font size=4px>〔為後桓玄殺企生、仲堪張本。企，區智翻。〕</font></font><font size=4px>

 　　庚寅，立皇子德文為琅邪王，徙琅邪王道子為會稽王。</font><font size=4px color="#009090"><font size=4px>〔會，工外翻。〕</font></font><font size=4px>

 　　十二月，燕主垂還中山，以遼西王農為都督兗、豫、荊、徐、雍五州諸軍事，鎮鄴。</font><font size=4px color="#009090"><font size=4px>〔雍，於用翻。〕</font></font><font size=4px>

 　　休官權千成據顯親，自稱秦州牧。</font><font size=4px color="#009090"><font size=4px>〔休官，雜夷部落之名。顯親縣，漢光武置，屬漢陽郡。晉改顯親為顯新，復漢陽為天水郡。晉書姚興載記，「權千成」作「權干城」，略陽豪族也。〕</font></font><font size=4px>

 　　清河人李遼上表請敕兗州脩孔子廟，</font><font size=4px color="#009090"><font size=4px>〔孔子廟在魯。魯郡，前漢屬徐州，後漢、晉屬豫州，江表始分屬兗州。〕</font></font><font size=4px>給戶灑掃。</font><font size=4px color="#009090"><font size=4px>〔灑，所賣翻；掃，素報翻；又各如字。〕</font></font><font size=4px>仍立庠序，收教學者，曰：「事有如賒而寔急者，</font><font size=4px color="#009090"><font size=4px>〔此寔義與虛實之實同。〕</font></font><font size=4px>此之謂也！」表不見省。</font><font size=4px color="#009090"><font size=4px>〔省，悉景翻。〕</font></font><font size=4px>

 　　十八年（癸巳、三九三）

 　　春，正月，燕陽平孝王柔卒。

 　　權干成為秦所逼，請降於金城王乾歸，</font><font size=4px color="#009090"><font size=4px>〔降，戶江翻。〕</font></font><font size=4px>乾歸以為東秦州刺史、休官大都統、顯親公。

 　　夏，四月，庚子，燕主垂加太子寶大單于；以安定王庫専官偉為太尉，</font><font size=4px color="#009090"><font size=4px>〔單，音蟬。専，奴沃翻。〕</font></font><font size=4px>范陽王德為司徒，太原王楷為司空，陳留王紹為尚書右僕射。五月，立子熙為河間王，朗為渤海王，鑒為博陵王。

 　　秦右丞相竇衝矜才尚人，</font><font size=4px color="#009090"><font size=4px>〔尚人者，陵人而出其上。〕</font></font><font size=4px>自請封天水王；秦主登不許。六月，衝自稱秦王，改元元光。

 　　金城王乾歸立其子熾磐為太子。</font><font size=4px color="#009090"><font size=4px>〔熾，昌志翻。〕</font></font><font size=4px>熾磐勇略明決，過於其父。

 　　秋，七月，秦主登攻竇衝於野人堡，衝求救於後秦。尹緯言於後秦主萇曰：「太子仁厚之稱，</font><font size=4px color="#009090"><font size=4px>〔緯，于貴翻。稱，尺證翻，名稱也。〕</font></font><font size=4px>著於遠近，而英略未著，請使擊苻登以著之。」萇從之。太子興將兵攻胡空堡，登解衝圍以赴之。興因襲平涼，大獲而歸。</font><font size=4px color="#009090"><font size=4px>〔苻登自大界之敗，以平涼為根本。〕</font></font><font size=4px>萇使興還鎮長安。

 　　魏王珪以薛干太悉伏不送劉勃勃，</font><font size=4px color="#009090"><font size=4px>〔事見上卷十六年。〕</font></font><font size=4px>八月，襲其城，屠之，太悉伏奔秦。

 　　氐帥楊佛嵩叛，奔後秦，</font><font size=4px color="#009090"><font size=4px>〔帥，所類翻。〕</font></font><font size=4px>楊佺期、趙睦追之，</font><font size=4px color="#009090"><font size=4px>〔佺，且緣翻。〕</font></font><font size=4px>九月，丙戌，敗佛嵩於潼關。後秦將姚崇救佛嵩，敗晉兵，</font><font size=4px color="#009090"><font size=4px>〔敗，補邁翻。〕</font></font><font size=4px>趙睦死。

 　　冬，十月，後秦主萇疾甚，還長安。

 　　燕主垂議伐西燕，諸將皆曰：「永未有釁，我連年征討，士卒疲弊，未可也。」范陽王德曰：「永既國之枝葉，又僭舉位號，惑民視聽，宜先除之，以壹民心。士卒雖疲，庸得已乎！」垂曰：「司徒意正與吾同。吾比老，叩囊底智，足以取之，</font><font size=4px color="#009090"><font size=4px>〔比，必寐翻，及也。〕</font></font><font size=4px>終不復留此賊以累子孫也。」</font><font size=4px color="#009090"><font size=4px>〔垂不欲留慕容永以累子孫，而不知拓跋珪已窺嘱於代北矣。是以有國有家者，不恃無敵國外患，恃吾所以傳國承家者足以待之耳。累，力瑞翻。復，扶又翻。〕</font></font><font size=4px>遂戒嚴。

 　　十一月，垂發中山步騎七萬，遣鎮西將軍、丹楊王纘、</font><font size=4px color="#009090"><font size=4px>〔「纘」，當作「瓚」。〕</font></font><font size=4px>龍驤將軍張崇出井陘，</font><font size=4px color="#009090"><font size=4px>〔驤，思將翻。陘，音刑。〕</font></font><font size=4px>攻西燕武鄉公友于晉陽，征 東將軍平規攻鎮東將軍段平于沙亭。</font><font size=4px color="#009090"><font size=4px>〔沙亭在鄴西南。〕</font></font><font size=4px>西燕主永遣其尚書令刁雲、車騎將軍慕容鍾帥眾五萬守潞川。</font><font size=4px color="#009090"><font size=4px>〔帥，讀曰率。〕</font></font><font size=4px>友，永之弟也。十二月，垂至鄴。

 　　己亥，後秦主萇召太尉姚旻、僕射君緯、姚晃、將軍姚大目、尚書狄伯支入禁中，受遺詔輔政。萇謂太子興曰：「有毀此諸公者，慎勿受之。汝撫骨肉以恩，接大臣以禮，待物以信，遇民以仁，四者不失，吾無憂矣。」</font><font size=4px color="#009090"><font size=4px>〔姚萇所以詔其子者，勝於苻健。〕</font></font><font size=4px>姚晃垂涕問取苻登之策，萇曰：「今大業垂成，興才智足辦，奚所復問！」</font><font size=4px color="#009090"><font size=4px>〔復，扶又翻。〕</font></font><font size=4px>庚子，萇卒。</font><font size=4px color="#009090"><font size=4px>〔年六十四。〕</font></font><font size=4px>興祕不發喪，以其叔父緒鎮安定，碩德鎮陰密，弟崇守長安。

 　　或謂碩德曰：「公威名素重，部曲最強，今易世之際，必為朝廷所疑，不如且奔秦州，</font><font size=4px color="#009090"><font size=4px>〔碩德本起兵隴上，據冀城。〕</font></font><font size=4px>觀望事勢。」碩德曰：「太子志度寬明，必無他慮。今苻登未滅而骨肉相攻，是自亡也；吾有死而已，終不為也。」遂往見興，興優禮而遣之。興自稱大將軍，以尹緯為長史，狄伯支為司馬，帥眾伐秦。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　十九年（甲午、三九四）

 　　春，</font><span class="h"><font size=4px>【章：十二行本「春」下有「正月」二字；乙十一行本同；孔本同；張校同。】</font></font><font size=4px>秦主登聞後秦主萇卒，</font><font size=4px color="#009090"><font size=4px>〔卒，子恤翻；下同。〕</font></font><font size=4px>喜曰：「姚興小兒，吾折杖笞之耳。」乃大赦，盡眾而東，</font><font size=4px color="#009090"><font size=4px>〔輕敵者敗，宜苻登所以不亡於姚萇之時而亡於姚興之初立也。〕</font></font><font size=4px>留司徒安成王廣守雍，</font><font size=4px color="#009090"><font size=4px>〔雍，於用翻。〕</font></font><font size=4px>太子崇守胡空堡；遣使拜金城王乾歸為左丞相、河南王、領秦、梁、益、涼、沙五州牧，加九錫。</font><font size=4px color="#009090"><font size=4px>〔使，疏吏翻；下同。〕</font></font><font size=4px>

 　　初，禿髮思復鞬卒，</font><font size=4px color="#009090"><font size=4px>〔鞬，居言翻。〕</font></font><font size=4px>子烏孤立。烏孤雄勇有大志，與大將紛妷謀取涼州。</font><font size=4px color="#009090"><font size=4px>〔欲并呂光也。將，即亮翻。〕</font></font><font size=4px>紛妷曰：「公必欲得涼州，宜先務農講武，禮俊賢，修政刑，然後可也。」烏孤從之。三河王光遣使拜烏孤冠軍大將軍、河西鮮卑大都統。</font><font size=4px color="#009090"><font size=4px>〔冠，古玩翻。〕</font></font><font size=4px>烏孤與其群下謀之曰：「可受乎﹖」皆曰：「吾士馬眾多，何為屬人！」石真若留不對。烏孤曰：「卿畏呂光邪﹖」石真若留曰：「吾根本未固，小大非敵，若光致死於我，何以待之！」不如受以驕之俟釁而動，蔑不克矣。」烏孤乃受之。</font><font size=4px color="#009090"><font size=4px>〔紛妷與石真若留，皆能審宜應事者也。史言禿髮烏孫所以興。紛與石真，蓋皆夷姓。〕</font></font><font size=4px>

 　　二月，秦主登攻屠各姚奴、帛蒲二堡，克之。</font><font size=4px color="#009090"><font size=4px>〔二堡，在胡空堡之東。屠，直於翻。〕</font></font><font size=4px>

 　　燕主垂留清河公會鎮鄴，發司、冀、青、兗兵，遣太原王楷出滏口，</font><font size=4px color="#009090"><font size=4px>〔滏，音釜。〕</font></font><font size=4px>遼西王農出壺關，垂自出沙庭以擊西燕，</font><font size=4px color="#009090"><font size=4px>〔「庭」，當作「亭」；其地在鄴西南。〕</font></font><font size=4px>標榜所趣，軍各就頓。</font><font size=4px color="#009090"><font size=4px>〔分處置兵以疑敵，使不知所備。趣，七喻翻；下同。〕</font></font><font size=4px>西燕主永聞之，嚴兵分道拒守，聚糧臺壁，</font><font size=4px color="#009090"><font size=4px>〔水經註：潞縣北對故臺壁，漳水出其南，本潞子所立也。魏收地形志，襄垣郡刈陵縣，漢、晉之潞縣也，有臺壁。〕</font></font><font size=4px>遣從子征東將軍小逸豆歸、</font><font size=4px color="#009090"><font size=4px>〔時西燕之臣有二逸豆歸，故此稱小逸豆歸。從，才用翻。〕</font></font><font size=4px>鎮東將軍王次多、右將軍勒馬駒帥眾萬餘人戍之。</font><font size=4px color="#009090"><font size=4px>〔帥，讀曰率。〕</font></font><font size=4px>

 　　夏，</font><span class="h"><font size=4px>【章：十二行本「夏」下有「四月」二字；乙十一行本同；孔本同；張校同；退齋校同。】</font></font><font size=4px>秦主登自六陌趣廢橋，</font><font size=4px color="#009090"><font size=4px>〔趣，七喻翻。〕</font></font><font size=4px>後秦始平太守姚詳據馬嵬堡以拒之。</font><font size=4px color="#009090"><font size=4px>〔嵬，五回翻。〕</font></font><font size=4px>太子興遣尹緯將兵救詳，</font><font size=4px color="#009090"><font size=4px>〔將，即亮翻。〕</font></font><font size=4px>緯據廢橋以待秦。秦兵爭水，不能得，渴死者什二、三，因急攻緯。興馳遣狄伯支謂緯曰：「苻登窮寇，宜持重以挫之。」緯曰：「先帝登遐，</font><font size=4px color="#009090"><font size=4px>〔鄭玄曰：登，上也；遐，已也。上已者，若仙去云耳。上，時掌翻。〕</font></font><font size=4px>人情擾懼，今不因思奮之力以禽敵，大事去矣！」遂與秦戰，秦兵大敗。其夜，秦眾潰，登單騎奔雍，</font><font size=4px color="#009090"><font size=4px>〔騎，奇寄翻。雍，於用翻。〕</font></font><font size=4px>太子崇及安成王廣聞敗，皆棄城走；登至，無所歸，乃奔平涼，收集遺眾，入馬毛山。</font><font size=4px color="#009090"><font size=4px>〔平涼城，在漢安定鶉陰縣界，後周始置平涼郡及縣，唐為原州縣。赫連定之敗，魏亦據馬髦嶺以禽奚斤，蓋平涼之險要處也。〕</font></font><font size=4px>

 　　燕主垂頓軍鄴西南，月餘不進。西燕主永怪之，以為太行道寬，</font><font size=4px color="#009090"><font size=4px>〔行，戶剛翻。〕</font></font><font size=4px>疑垂欲詭道取之， 乃悉斂諸軍屯軹關，</font><font size=4px color="#009090"><font size=4px>〔軹，知氏翻。〕</font></font><font size=4px>杜太行口，惟留臺壁一軍。甲戌，垂引大軍出滏口，入天井關。</font><font size=4px color="#009090"><font size=4px>〔前漢書地理志，上黨郡高都縣有天井關。蔡邕曰：太行山上 有天井關，在井北，遂因名焉。余按今澤州晉城縣有太行關，關內有天井泉三所，即天井關也。〕</font></font><font size=4px>五月，乙酉，燕軍至臺壁，永遣從兄太尉太逸豆歸救之，</font><font size=4px color="#009090"><font size=4px>〔從，才用翻。〕</font></font><font size=4px>平規擊破之。小逸豆歸出戰，遼西王農又擊破之，斬勒馬駒，禽王次多，遂圍臺壁。永召太行軍還，自將精兵五萬以拒之。刁雲、慕容鍾震怖，帥眾降燕，永誅其妻子。</font><font size=4px color="#009090"><font size=4px>〔將，即亮翻。怖，普布翻。帥，讀曰率。降，戶江翻。〕</font></font><font size=4px>己亥，垂陳于臺壁南，</font><font size=4px color="#009090"><font size=4px>〔陳，讀曰陣。〕</font></font><font size=4px>遣驍騎將軍慕容國伏千餘於澗下；</font><font size=4px color="#009090"><font size=4px>〔驍，堅堯翻。騎，奇寄翻。〕</font></font><font size=4px>庚子，與永合戰，垂偽退，永眾追之，行數里，國騎從澗中出，斷其後，</font><font size=4px color="#009090"><font size=4px>〔斷，丁管翻。〕</font></font><font size=4px>諸軍四面俱進，大破之，斬首八千餘級，永走歸長子。晉陽守將聞之，棄城走。丹楊王瓚等進取晉陽。</font><font size=4px color="#009090"><font size=4px>〔瓚，藏旱翻。〕</font></font><font size=4px>

 　　後秦太子興始發喪，即皇帝于槐里，</font><font size=4px color="#009090"><font size=4px>〔興，字子略，萇之長子也。槐里縣，漢屬扶風，晉屬始平郡。宋白曰漢槐里縣故城，在唐岐州興平縣東南七里。興既破苻登，始發喪襲位。〕</font></font><font size=4px>大赦，改元皇初；遂如安定。諡後秦主萇曰武昭皇帝，廟號太祖。

 　　六月，壬子，追尊會稽王太妃鄭氏曰簡文宣太后。</font><font size=4px color="#009090"><font size=4px>〔會，工外翻。諡法：聖善周聞曰宣。〕</font></font><font size=4px>群臣謂宣太后應配食元帝，太子前率徐邈曰：</font><font size=4px color="#009090"><font size=4px>〔晉志：惠帝建東宮，稱中衛率；泰始五年，分為左右，各領一軍；惠帝時，愍懷太子在東宮，又加前後二率；江左省前後二率，孝武太元中又置。率，所類翻。〕</font></font><font size=4px>「宣太后平素之時，不伉儷於先帝；</font><font size=4px color="#009090"><font size=4px>〔言非正妃。伉，苦浪翻，敵也。儷，力計翻，並也。〕</font></font><font size=4px>至於子孫，豈可為祖考立配！」</font><font size=4px color="#009090"><font size=4px>〔為，于偽翻。〕</font></font><font size=4px>國學明教東莞臧燾曰：</font><font size=4px color="#009090"><font size=4px>〔據晉書儒林傳：元帝運鍾百六，光啟中興，雖尊儒勸學，亟降於綸言，然東序西膠，未聞於絃誦。明皇雅愛流略，簡文敦悅典墳，乃招集學徒，引獎風烈。國學明教之官，當置於明帝、簡文時也。莞，音官。〕</font></font><font size=4px>「今尊號既正，則罔極之情申；別建寢廟，則嚴禰之義顯；</font><span class="h"><font size=4px>【嚴：尊也。禰，父廟也。】</font></font><font size=4px>繫子為稱，兼明貴之所由。</font><font size=4px color="#009090"><font size=4px>〔繫子為稱，簡文繫之宣太后之上也。春秋傳曰：母以子貴。稱，尺證翻。〕</font></font><font size=4px>一舉而允三義，不亦善乎！」乃立廟於太廟路西。

 　　燕主垂進軍圍長子。西燕主永欲奔後秦，侍中蘭英曰：「昔石虎伐龍都，太祖堅守不去，</font><font size=4px color="#009090"><font size=4px>〔事見九十六卷晉成帝咸康四年。〕</font></font><font size=4px>卒成大燕之基。</font><font size=4px color="#009090"><font size=4px>〔卒，子恤翻。〕</font></font><font size=4px>今垂七十老翁，厭苦兵革，終不能頓兵連歲以攻我也；但當城守以疲之。」永從之。</font><font size=4px color="#009090"><font size=4px>〔兵交之變，其應無窮，惟知彼知己者，乃能百戰不殆耳。慕容永欲以棘城之事自況，當時與之共守長子者，果能效死不去，若慕容皝之諸臣乎！〕</font></font><font size=4px>

 　　秦主登遣其子汝陰王宗為質於河南王乾歸以請救，</font><font size=4px color="#009090"><font size=4px>〔質，音致。〕</font></font><font size=4px>進封乾歸梁王，納其妹為梁王后；乾歸遣前軍將軍乞伏益州等帥騎一萬救之。</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>秋，七月，登引兵出迎乾歸兵，後秦主興自安定如涇陽，與登戰于山南，</font><font size=4px color="#009090"><font size=4px>〔馬髦山南也。〕</font></font><font size=4px>執登，殺之。</font><font size=4px color="#009090"><font size=4px>〔年五十二。〕</font></font><font size=4px>悉散其部眾，使歸農業；徙陰密三萬戶於長安，以李后賜姚晃。益州等聞之，引兵還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>秦太子崇奔湟中，即帝位，改元延初；諡登曰高皇帝，廟號太宗。

 　　後秦安南將軍強</font><span class="h"><font size=4px>【章：十二行本「強」作「楊」；乙十一行本同。】</font></font><font size=4px>熙、鎮遠將軍強多叛，推竇衝為主。後秦主興自將討之，軍至武功，多兄子良國殺多而降，</font><font size=4px color="#009090"><font size=4px>〔強，其兩翻。將，即亮翻。降，戶江翻。〕</font></font><font size=4px>熙奔秦州，衝奔汧川，</font><font size=4px color="#009090"><font size=4px>〔汧川即扶風汧縣之地。汧，苦堅翻。〕</font></font><font size=4px>汧川氐仇高執送之。

 　　三河王光以子覆為都督玉門以西諸軍事、西域大都護，鎮高昌；命大臣子弟隨之。

 　　八月，己巳，尊皇太妃李氏為皇太后，居崇訓宮。

 　　西燕主永困急，遣其子常山公弘等求救於雍州刺史郗恢，</font><font size=4px color="#009090"><font size=4px>〔郗，丑之翻。〕</font></font><font size=4px>并獻王璽一紐。</font><font size=4px color="#009090"><font size=4px>〔璽，斯氏翻。〕</font></font><font size=4px>恢上言：「垂若并永，為患益深，不如兩存之，可以乘機雙斃。」帝以為然，詔青、兗二州刺史王恭、豫州刺史庾楷救之。楷，亮之孫也。</font><font size=4px color="#009090"><font size=4px>〔庾氏為桓溫所誅，楷復不能振，自此微矣。〕</font></font><font size=4px>永恐晉兵不出，又遣其太子亮來為質，</font><font size=4px color="#009090"><font size=4px>〔質，音致。〕</font></font><font size=4px>平規追亮及於高都，獲之。</font><font size=4px color="#009090"><font size=4px>〔高都縣屬上黨郡，陏為澤州丹川縣，唐為晉城縣。〕</font></font><font size=4px>永又告急於魏，魏王珪遣陳留公虔、將軍庾岳帥騎五萬東渡河，屯秀容以救之。</font><font size=4px color="#009090"><font size=4px>〔此北秀容也，在漢定襄郡界，後魏置秀容郡秀容縣。又立秀容護軍於汾水西北六十里，徙北秀容胡人居之，此南秀容也。劉昫曰：忻州秀容縣，漢汾陽縣地，隋自秀容故城移於此，因更名。帥，讀曰率。騎，奇寄翻。〕</font></font><font size=4px>虔，紇根之子也。</font><font size=4px color="#009090"><font size=4px>〔紇根見一百四卷元年。紇，戶骨翻。〕</font></font><font size=4px>晉、魏兵皆未至，大逸豆歸部將伐勤等開門內燕兵，燕人執永，斬之，并斬其公卿大將刁雲、大逸豆歸等三十餘人，</font><font size=4px color="#009090"><font size=4px>〔將，即亮翻。〕</font></font><font size=4px>得永所統八郡七萬餘戶及秦乘輿、服御、伎樂、珍寶甚眾。</font><font size=4px color="#009090"><font size=4px>〔乘，繩證翻。〕</font></font><font size=4px>燕主垂以丹楊王瓚為并州刺史，鎮晉陽；宜都王鳳為雍州刺史，鎮長子。永尚書僕射昌黎屈遵、</font><font size=4px color="#009090"><font size=4px>〔瓚，藏旱翻。雍，於用翻。屈，居勿翻。〕</font></font><font size=4px>尚書陽平王德、祕書監中山李先、太子詹事渤海封則、黃門郎太山胡母亮、中書郎張騰、尚書郎燕郡公孫表皆隨才擢敘。</font><font size=4px color="#009090"><font size=4px>〔李先、公孫表，後皆仕魏，位通顯。〕</font></font><font size=4px>

 　　冬，十月，秦主崇為梁王乾歸所逐，奔隴西王楊定。定留司馬邵彊守秦州，帥眾二萬與崇共攻乾歸，乾歸遣涼州牧軻彈、秦州牧益州、立義將軍詰歸帥騎三萬拒之。</font><font size=4px color="#009090"><font size=4px>〔軻彈、益州、詰歸皆乞伏氏也。涼、秦二州牧，乾歸所置，非能有其地。「軻彈」，晉書載記作「軻殫」。帥，讀曰率；下同。〕</font></font><font size=4px>益州與定戰，敗於平州，</font><font size=4px color="#009090"><font size=4px>〔載記作「平川」，當從之。〕</font></font><font size=4px>軻彈、詰歸皆引退，軻彈司馬翟侮奮劍怒曰：</font><font size=4px color="#009090"><font size=4px>〔侮，音溫。〕</font></font><font size=4px>「主上以雄武開基，所向無敵，威振秦、蜀。將軍以宗室居元帥之任，</font><font size=4px color="#009090"><font size=4px>〔帥，所類翻。〕</font></font><font size=4px>當竭力致命以佐國家。今秦州雖敗，二軍尚全，柰何望風退衂，</font><font size=4px color="#009090"><font size=4px>〔衂，女六翻。〕</font></font><font size=4px>將何面以見主上乎！侮雖無任，獨不能以便宜斬將軍乎！」軻彈謝曰：「向者未知眾心何如耳。果能若是，吾敢愛死！」乃帥騎進戰，益州詰歸，亦勒兵繼之，大敗定兵，</font><font size=4px color="#009090"><font size=4px>〔敗，補邁翻。〕</font></font><font size=4px>殺定及崇，斬首萬七千級。</font><font size=4px color="#009090"><font size=4px>〔穆帝永和七年，秦王健改元即位，歷六主，四十二年而亡。〕</font></font><font size=4px>乾歸於是盡有隴西之地。</font><font size=4px color="#009090"><font size=4px>〔乞伏始得秦州。〕</font></font><font size=4px>

 　　定無子，其叔父佛狗之子盛，先守仇池，自稱征西將軍、秦州刺史、仇池公，諡定為武王；仍遣使來稱藩。</font><font size=4px color="#009090"><font size=4px>〔使，疏吏翻。〕</font></font><font size=4px>秦太子宣奔盛，分</font><span class="h"><font size=4px>【章：十二行本「分」上有「盛」字；乙十一行本同；孔本同。】</font></font><font size=4px>氐，羌為二十部護軍，各為鎮戍、不置郡縣。

 　　燕主垂東巡陽平、平原，命遼西王農濟河，與安南將軍尹國略地青、兗，農攻廩丘，國攻陽城，皆拔之。東平太守韋簡戰死，高平、泰山、琅邪諸郡皆委城奔潰，農進軍臨海，</font><font size=4px color="#009090"><font size=4px>〔臨東海也。〕</font></font><font size=4px>徧置守宰。

 　　柔然曷多汗棄其父，與社崙率眾西走；</font><font size=4px color="#009090"><font size=4px>〔柔然降魏，見上卷十六年。汗，音寒。崙，盧昆翻。〕</font></font><font size=4px>魏長孫肥追之，及於上郡跋那山，斬曷多汗。社崙收其餘眾數百，奔疋候跋，疋候跋處之南鄙。</font><font size=4px color="#009090"><font size=4px>〔處，昌呂翻。〕</font></font><font size=4px>社崙襲疋候跋，殺之；疋候跋子啟跋、吳頡等皆奔魏。社崙掠五原以西諸部，走度漠北。</font><font size=4px color="#009090"><font size=4px>〔柔然自此遂為魏患。據載記，以社崙為河西鮮卑，則柔然亦鮮卑種也。〕</font></font><font size=4px>

 　　十一月，燕遼西王農敗辟閭渾於龍水，</font><font size=4px color="#009090"><font size=4px>〔郭緣生述征記曰：逢山在廣固南二十里，洋水歷其陰而東北流，世謂之石溝水，出委粟山北，而東注于巨洋水，謂之石溝口。然是水下流亦有時通塞，及其春夏水泛，川瀾無輟，亦或謂之龍泉水。敗，補邁翻。〕</font></font><font size=4px>遂入臨淄。十二月，燕主垂召農等還。

 　　秦主興遣使與燕結好，</font><font size=4px color="#009090"><font size=4px>〔使，疏吏翻。好，呼到翻。是歲前秦滅，通鑑始書後秦為秦。〕</font></font><font size=4px>并送太子寶之子敏於燕，燕封敏為河東公。

 　　梁王乾歸自稱秦王，大赦。</font><font size=4px color="#009090"><font size=4px>〔自此以後，史以西秦別之。〕</font></font><font size=4px>

 　　二十年（乙未、三九五）

 　　春，正月，燕主垂遣散騎常侍封則報聘于秦；</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>遂自平原狩于廣川、勃海、長樂而歸。</font><font size=4px color="#009090"><font size=4px>〔漢高祖置信都郡，景帝二年，為廣川國，明帝更名樂成，安帝改曰安平，晉改曰長樂郡，又別立廣川郡。樂，音洛。〕</font></font><font size=4px>

 　　西秦王乾歸以太子熾磐領尚書令，</font><font size=4px color="#009090"><font size=4px>〔熾，昌志翻。〕</font></font><font size=4px>左長史邊芮為左僕射，右長史祕宜為右僕射，置官皆如魏武、晉文故事，然猶稱大單于、大將軍。</font><font size=4px color="#009090"><font size=4px>〔單，音蟬。〕</font></font><font size=4px>邊芮等領府佐如故。

 　　薛干太悉伏自長安亡歸嶺北。</font><font size=4px color="#009090"><font size=4px>〔嶺北，謂九嵕嶺北。十八年，太悉伏奔秦。〕</font></font><font size=4px>上郡以西鮮卑雜胡皆應之。

 　　二月，甲寅，尚書令陸納卒。

 　　三月，庚辰朔，日有食之。

 　　皇太子出就東宮，以丹楊尹王雅領少傅。

 　　時會稽王道子專權縱，嬖人趙牙本出倡優，</font><font size=4px color="#009090"><font size=4px>〔少，詩照翻。會，工外翻。倡，音昌。〕</font></font><font size=4px>茹千秋本錢唐捕賊吏，</font><font size=4px color="#009090"><font size=4px>〔錢唐縣，前漢屬會稽郡，後漢屬吳郡。錢唐記曰：郡議曹華信議立此塘以防海水，始開，募能致土一斛者即與錢一千。旬月之間，來者雲集，塘未成而不復取，於是載土石者皆委之而去，塘以之成，故名錢塘。楊正衡曰：茹，音如，又而據翻；浙間舊有此姓。〕</font></font><font size=4px>皆以諂賂得進。道子以牙為魏郡太守，千秋為驃騎諮議參軍。</font><font size=4px color="#009090"><font size=4px>〔驃，頻召翻，今匹妙翻。騎，奇寄翻。〕</font></font><font size=4px>牙為道子開東第，築山穿池，</font><font size=4px color="#009090"><font size=4px>〔為，于偽翻。〕</font></font><font size=4px>功用鉅萬。帝嘗幸其第，謂道子曰：「府內乃有山，甚善；然修飾太過。」道子無以對。帝去，道子謂牙曰：「上若知山是人力所為，爾必死矣！」牙曰：「公在，牙何敢死！」營作彌甚。千秋賣官招權，聚貨累億。博平令吳興聞人奭上疏言之，</font><font size=4px color="#009090"><font size=4px>〔博平縣，漢東郡，晉屬平原郡；江左屬魏郡，與郡皆僑置。〕</font></font><font size=4px>帝益惡道子，</font><font size=4px color="#009090"><font size=4px>〔惡，烏路翻。〕</font></font><font size=4px>而逼於太后，不忍廢黜。乃握時望及所親幸王恭、郗恢、殷仲堪、王珣、王雅等，使居內外要任以防道子；道子亦引王國寶及國寶從弟琅邪內史緒以為心腹。</font><font size=4px color="#009090"><font size=4px>〔從，才用翻。〕</font></font><font size=4px>由是朋黨競起，無復曏時友愛之驩矣；太后每和解之。中書侍郎徐邈從容言於帝曰：</font><font size=4px color="#009090"><font size=4px>〔從，千容翻。〕</font></font><font size=4px>「漢文明主，猶悔淮南；世祖聰達，負愧齊王；</font><font size=4px color="#009090"><font size=4px>〔淮南事見十四卷漢文帝六年。齊王事見八十一卷武帝太康四年。〕</font></font><font size=4px>兄弟之際，實為深慎。會稽王雖有酣媟之累，</font><font size=4px color="#009090"><font size=4px>〔媟，私列翻。累，力瑞翻。〕</font></font><font size=4px>宜加弘貸，消散群議；外為國家之計，內慰太后之心。」帝納之，復委任道子如故。</font><font size=4px color="#009090"><font size=4px>〔復，扶又翻。〕</font></font><font size=4px>

 　　初，楊定之死也，天水姜乳襲據上邽；夏，四月，西秦王乾歸遣乞伏益州帥騎六千討之。左僕射邊芮、民部尚書王松壽曰：「益州屢勝而驕，不可專任，必以輕敵取敗。」乾歸曰：「益州驍勇，諸將莫及，</font><font size=4px color="#009090"><font size=4px>〔帥，讀曰率。騎，奇寄翻。驍，堅堯翻。將，即亮翻。〕</font></font><font size=4px>當以重佐輔之耳。」乃以平北將軍韋虔為長史，左禁將軍務和為司馬。</font><font size=4px color="#009090"><font size=4px>〔務，姓也。古有務光。〕</font></font><font size=4px>至大寒嶺，</font><font size=4px color="#009090"><font size=4px>〔大寒嶺在上邽西。〕</font></font><font size=4px>益州不設部伍，聽將士遊畋縱飲，令曰：「敢言軍事者斬！」虔等諫不聽，乳逆擊，大破之。

 　　魏王珪叛燕，侵逼附塞諸部。五月，甲戌，燕主垂遣太子寶、遼西王農、趙王麟帥眾八萬，自五原伐魏，范陽王德、陳留王紹別將步騎萬八千為後繼。散騎常侍高湖諫曰：</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>「魏與燕世為婚姻，</font><font size=4px color="#009090"><font size=4px>〔代王矢翼犍兩娶於慕容，皆早卒。哀帝隆和元年，什翼犍納女於燕，燕又以女妻之。〕</font></font><font size=4px>彼有內難，燕實存之，</font><font size=4px color="#009090"><font size=4px>〔事見一百六卷十一年及一百七卷十二年。難，乃旦翻。〕</font></font><font size=4px>其施德厚矣，結好久矣。間以求馬不獲而留其弟，</font><font size=4px color="#009090"><font size=4px>〔事見上卷十六年。好，呼到翻；下同。〕</font></font><font size=4px>曲在於我，柰何遽興兵擊之！拓跋涉圭沈勇有謀，</font><font size=4px color="#009090"><font size=4px>〔蕭子顯曰：珪，字涉圭。沈，持林翻。〕</font></font><font size=4px>幼歷艱難，兵精馬強，未易輕也。皇太子富於春秋，志果氣銳，今委之專任，</font><span class="h"><font size=4px>【章：十二行本「任」作「征」；乙十一行本同；張校同。】</font></font><font size=4px>必小魏而易之，</font><font size=4px color="#009090"><font size=4px>〔易，以豉翻。〕</font></font><font size=4px>萬一不如所欲，傷威毀重，願陛下深圖之！」言頗激切，垂怒，免湖官，湖，泰之子也。</font><font size=4px color="#009090"><font size=4px>〔前燕時，垂為車騎將軍，以泰為從事中郎。〕</font></font><font size=4px>

 　　六月，癸丑，燕太原元王楷卒。

 　　西秦王乾歸遷于西城。</font><font size=4px color="#009090"><font size=4px>〔苑川西城也。〕</font></font><font size=4px>

 　　秋，七月，三河王光帥十萬伐西秦，</font><font size=4px color="#009090"><font size=4px>〔帥，讀曰率。〕</font></font><font size=4px>西秦左輔密貴周、左衛將軍莫者羖羝</font><font size=4px color="#009090"><font size=4px>〔密以國為氏。姓譜：漢有尚書密忠。據通鑑下文，則以密貴為姓。莫者，夷複姓。〕</font></font><font size=4px>勸西秦王乾歸稱藩於光，以子敕勃為質。</font><font size=4px color="#009090"><font size=4px>〔質，音致。〕</font></font><font size=4px>光引兵還，乾歸悔之，殺周及羖羝。</font><font size=4px color="#009090"><font size=4px>〔羖，音古。羝，音氐。〕</font></font><font size=4px>

 　　魏張兗聞燕軍將至，言於魏王珪曰：「燕狃於滑臺、長子之捷，</font><font size=4px color="#009090"><font size=4px>〔滑臺事見上十七年；長子事見上年。狃，與忸同。杜預曰：忸，饧也。〕</font></font><font size=4px>竭國之資力以來，有輕我之心，宜羸形以驕之，乃可克也。」</font><font size=4px color="#009090"><font size=4px>〔羸，倫為翻。〕</font></font><font size=4px>珪從之，悉徙部落畜產，西渡河千餘里以避之。燕軍至五原，降魏別部三萬餘家，</font><font size=4px color="#009090"><font size=4px>〔降，戶江翻。〕</font></font><font size=4px>收穄田百餘萬斛，置黑城，</font><font size=4px color="#009090"><font size=4px>〔黑城在五原河北。按魏書帝紀：登國五年，劉衛辰遣子直力鞮出稒陽塞，侵及黑城。從可知矣。〕</font></font><font size=4px>進軍臨河，</font><font size=4px color="#009090"><font size=4px>〔水經：河水自新秦中屈而南流，過五原、西安陽、成宜、宜梁、臨沃、稒陽等縣南。〕</font></font><font size=4px>造船為濟具。珪遣右司馬許謙乞師於秦。

 　　禿髮烏孤擊乙弗、折掘等諸部，皆破降之，築廉川堡而都之。</font><font size=4px color="#009090"><font size=4px>〔乙弗、折掘二部，皆在禿髮氏之西。廉川在湟中。降，戶江翻。〕</font></font><font size=4px>廣武趙振，少好奇略，</font><font size=4px color="#009090"><font size=4px>〔少，詩照翻。好，呼到翻。〕</font></font><font size=4px>聞烏孤在廉川，棄家從之。烏孤喜曰：「吾得趙生，大事濟矣！」拜左司馬。三河王光封烏孤為廣武郡公。

 　　有長星見自須女，至于哭星。</font><font size=4px color="#009090"><font size=4px>〔天文志：須女四星。須，賤妾之稱，婦職之卑者也。斗、牛、女，揚州分。虛二星、危三星，皆主死喪。哭泣、墳墓，四星，屬危之下，主死喪、哭泣、為墳墓也。見，賢遍翻。〕</font></font><font size=4px>帝心惡之，於華林園舉酒祝之曰：</font><font size=4px color="#009090"><font size=4px>〔晉都建康，倣洛都，起華林園。惡，烏路翻。〕</font></font><font size=4px>「長星，勸汝一盃酒；自古何有萬歲天子邪！」

 　　八月，魏王珪治兵河南；</font><font size=4px color="#009090"><font size=4px>〔治，直之翻。〕</font></font><font size=4px>九月，進軍臨河。燕太子寶列兵救濟，暴風起，漂其船數十艘泊南岸。</font><font size=4px color="#009090"><font size=4px>〔漂，紕招翻。艘，蘇遭翻。〕</font></font><font size=4px>魏獲其甲士三百餘人，皆釋而遣之。

 　　寶之發中山也，燕主垂已有疾，既至五原，珪使人邀中山之路，伺其使者，盡執之。</font><font size=4px color="#009090"><font size=4px>〔伺，相吏翻。使，疏吏翻。〕</font></font><font size=4px>寶等數月不聞垂起居，珪使所執使者臨河告之曰：「若父已死，何不早歸！」寶等憂恐，士卒駭動。

 　　珪使陳留公虔將五萬騎屯河東，東平公儀將十萬騎屯河北，</font><font size=4px color="#009090"><font size=4px>〔河水自金城過武威、天水、安定、北地郡界，率東北流，至朔方沃野縣界，始屈而東南流。虔屯河東，儀屯河北，皆河曲之地，未渡河也。北史曰：儀據朔方。將，帥亮翻；下同。〕</font></font><font size=4px>略陽公遵將七萬騎塞燕軍之南。遵，壽鳩之子也。</font><font size=4px color="#009090"><font size=4px>〔壽鳩見一百四卷元年。〕</font></font><font size=4px>秦主興遣楊佛嵩將兵救魏。

 　　燕、魏相持積旬，趙王麟將慕輿嵩等以垂為實死，謀作亂，奉麟為主；事泄，嵩等皆死，寶、麟等內自疑。冬，十月，辛未，燒船夜遁。時河冰未結，寶以魏兵必不能渡，不設斥候。十一月，己卯，暴風，冰合，魏王珪引兵濟河，留輜重，</font><font size=4px color="#009090"><font size=4px>〔重，直用翻。〕</font></font><font size=4px>選精銳二萬餘騎急追之。

 　　燕軍至參合陂，有大風，黑氣如堤，自軍後來，臨覆軍上。</font><font size=4px color="#009090"><font size=4px>〔覆，扶又翻。〕</font></font><font size=4px>沙門支曇猛</font><font size=4px color="#009090"><font size=4px>〔支者，曇猛之俗姓。曇，徒含翻。〕</font></font><font size=4px>言於寶曰：「風氣暴迅，魏兵將至之候，宜遣兵禦之。」寶以去魏軍已遠，笑而不應。曇猛固請不已，麟怒曰：「以殿下神武，師徒之盛，足以橫行沙漠，索虜何敢遠來！</font><font size=4px color="#009090"><font size=4px>〔太元十八年，慕容麟已知拓跋珪之必為燕患矣，今乃輕之如此，豈其心自疑而敗寶之師邪﹖其後寶不能守中山而麟亦不能自立，同歸于亂而已矣。索，昔各翻。〕</font></font><font size=4px>而曇猛妄言驚眾，當斬以徇！」曇猛泣曰：「苻氏以百萬之師，敗於淮南，正由恃眾輕敵，不信天道故也！」</font><font size=4px color="#009090"><font size=4px>〔事見一百四卷、五卷七年、八年。〕</font></font><font size=4px>司徒德勸寶從曇猛言，寶乃遣麟帥騎三萬居軍後以備非常。</font><font size=4px color="#009090"><font size=4px>〔帥，讀曰率。騎，奇寄翻；下同。〕</font></font><font size=4px>麟以曇猛為妄，縱騎遊獵，不肯設備。寶遣騎還詗魏兵，</font><font size=4px color="#009090"><font size=4px>〔詗，古永翻，又翾正翻。〕</font></font><font size=4px>騎行十餘里，即解鞍寢。

 　　魏軍晨夜兼行，乙酉，暮，至參合陂西。燕軍在陂東，營於蟠羊山南水上。</font><font size=4px color="#009090"><font size=4px>〔水經註：可不難水出鴈門沃陽縣東南六十里山下，西北流注沃水，合流而東，逕參合 縣南。〕</font></font><font size=4px>魏王珪夜部分諸將，</font><font size=4px color="#009090"><font size=4px>〔分，扶問翻。〕</font></font><font size=4px>掩覆燕軍，士卒銜枚束馬口潛進。丙戌，日出，魏軍登山，下臨燕營；燕軍將東引，</font><font size=4px color="#009090"><font size=4px>〔引而東行也。〕</font></font><font size=4px>顧見之，士卒大驚擾亂。珪縱兵擊之，燕兵走赴水，人馬相騰躡，壓溺死者以萬數。略陽公遵以兵邀其前，燕兵四五萬人，一時放仗斂手就禽，其遺迸去者不過數千人，</font><font size=4px color="#009090"><font size=4px>〔迸，北孟翻。〕</font></font><font size=4px>太子寶等皆單騎僅免。殺燕右僕射陳留悼王紹，生禽魯陽王倭奴、</font><font size=4px color="#009090"><font size=4px>〔倭，烏禾翻。〕</font></font><font size=4px>桂林王道成、濟陰公尹國等文武將吏數千人，</font><font size=4px color="#009090"><font size=4px>〔濟，子禮翻。〕</font></font><font size=4px>兵甲糧貨以鉅萬計。道成，垂之弟子也。

 　　魏王珪擇燕臣之有才用者代郡太守廣川賈閨、閨從弟驃騎長史昌黎太守彝、太史郎晁</font><span class="h"><font size=4px>【章：十二行本「晁」上有「遼東」二字；乙十一行本同；孔本同；張校同。】</font></font><font size=4px>崇等留之，</font><font size=4px color="#009090"><font size=4px>〔晁，直遙翻。〕</font></font><font size=4px>其餘欲悉給衣糧遣還，以招懷中州之人。中部大人王建曰：「燕眾強盛，今傾國而來，我幸而大捷，不如悉殺之，則其國空虛，取之為易。</font><font size=4px color="#009090"><font size=4px>〔易，以豉翻。〕</font></font><font size=4px>且獲寇而縱之，無乃不可乎！」乃盡阬之。十二月，珪還雲中之盛樂。</font><font size=4px color="#009090"><font size=4px>〔通鑑於惠帝元康五年，書定襄之盛樂故城，此書雲中之盛樂；蓋歷代郡縣廢徙無常，前漢成樂縣屬定襄，後漢成樂縣屬雲中。前書定襄之盛樂，此前漢之故城也；此書雲中之盛樂，此後漢之故城也。〕</font></font><font size=4px>

 　　燕太子寶恥於參合之敗，請更擊魏。司徒德言於燕主垂曰：「虜以參合之捷，有輕太子之心，宜及陛下神略以服之，不然，將為後患。」垂乃以清河公會錄留臺事，領幽州刺史，代高陽王隆鎮龍城；以陽城王蘭汗為北中郎將，代長樂公盛鎮薊；</font><font size=4px color="#009090"><font size=4px>〔樂，音洛。薊，音計。〕</font></font><font size=4px>命隆、盛悉引其精兵還中山，期以明年大舉擊魏。

 　　是歲，秦主興封其叔父緒為晉王，碩德為隴西王，弟崇為齊公，顯為常山公。

 　　二十一年（丙申、三九六）

 　　春，正月，燕高陽王隆引龍城之甲入中山，軍容精整，燕人之氣稍振。</font><font size=4px color="#009090"><font size=4px>〔漢人有言：「戰勝之威，士氣百倍；敗軍之卒，沒世不復正。」此之謂也。〕</font></font><font size=4px>

 　　休官權萬世帥眾降西秦。</font><font size=4px color="#009090"><font size=4px>〔前年，乞伏乾歸稱秦王，故稱西秦以別於姚秦。帥，讀曰率。降，戶江翻。〕</font></font><font size=4px>

 　　燕主垂遣征東將軍平規發兵冀州。二月，規以博陵、武邑、長樂三郡兵反於魯口，其從子冀州刺史喜諫，不聽。</font><font size=4px color="#009090"><font size=4px>〔從，才用翻。〕</font></font><font size=4px>規弟海陽令翰亦起兵於遼西以應之。</font><font size=4px color="#009090"><font size=4px>〔海陽縣自漢以來屬遼西郡。平規兄弟以燕兵敗，故叛之。〕</font></font><font size=4px>垂遣鎮東將軍餘嵩擊規，嵩敗死。垂自將擊規，至魯口，規棄眾，將妻子及平喜等數十人走渡河，垂引兵還。翰引兵趣龍城，</font><font size=4px color="#009090"><font size=4px>〔趣，七喻翻。〕</font></font><font size=4px>清河公會遣東陽公根等擊翰，破之，翰走山南。</font><font size=4px color="#009090"><font size=4px>〔白狼、徐無等山之南。〕</font></font><font size=4px>

 　　三月，庚子，燕主垂留范陽王德守中山，引兵密發，踰青嶺，經天門，</font><font size=4px color="#009090"><font size=4px>〔青嶺蓋即廣昌嶺，在代郡廣昌縣南，所謂五迴道也。其南層崖刺天，積石之峻，壁立直上，蓋即天門也。〕</font></font><font size=4px>鑿山通道，出魏不意，直指雲中。魏陳留公虔帥部落三萬家鎮平城；垂至獵嶺，</font><font size=4px color="#009090"><font size=4px>〔獵嶺，在夏屋山東北，魏都平城，常獵於此。〕</font></font><font size=4px>以遼西王農、高陽王隆為前鋒以襲之。是時，燕兵新敗，皆畏魏，惟龍城兵勇銳爭先。虔素不設備，閏月，乙卯，燕軍至平城，虔乃覺之，帥麾下出戰，敗死，燕軍盡收其部落。魏王珪震佈欲走，諸部聞虔死，皆有貳心，珪不知所適。</font><font size=4px color="#009090"><font size=4px>〔虔勇蓋代北，既敗而死，故諸部皆貳。然天將亡燕，垂繼以殞，此固非人力所能為也。帥，讀曰率。怖，普布翻。〕</font></font><font size=4px>

 　　垂之過參合陂也，見積骸如山，為之設祭，</font><font size=4px color="#009090"><font size=4px>〔為，于偽翻。〕</font></font><font size=4px>軍士皆慟哭，聲震山谷。垂凓憤嘔血，由是發疾，乘馬輿而進，頓平城西北三十里。太子寶等聞之，皆引還。燕軍叛者奔告於魏云：「垂已死，輿尸在軍。」魏王珪欲追之，聞平城已沒，乃引還陰山。</font><font size=4px color="#009090"><font size=4px>〔魏人有言，「死諸葛走生仲達。」拓跋珪聞慕容垂之死而不敢進，亦類是耳。〕</font></font><font size=4px>

 　　垂在平城積十日，疾轉篤，乃築燕昌城而還。</font><font size=4px color="#009090"><font size=4px>〔水經：燕昌城在平城北四十里。〕</font></font><font size=4px>夏，四月，癸未，卒於上谷之沮陽，</font><font size=4px color="#009090"><font size=4px>〔賢曰：沮陽縣故城，在今媯州東。沮，音阻。垂年七十一。〕</font></font><font size=4px>祕不發喪。丙申，至中山；戊戌，發喪，諡曰成武皇帝，廟號世祖。壬寅，太子寶即位，</font><font size=4px color="#009090"><font size=4px>〔寶，字道祐，垂第四子也。〕</font></font><font size=4px>大敕，改元永康。

 　　五月，辛亥，以范陽王德為都督冀、兗、青、徐、荊、豫六州諸軍事、車騎大將軍、冀州牧，鎮鄴；遼西王農為都督并、雍、益、梁、秦、涼六州諸軍事、并州牧，鎮晉陽。</font><font size=4px color="#009090"><font size=4px>〔雍，於用翻。〕</font></font><font size=4px>又以安定王庫専官偉為太師，</font><font size=4px color="#009090"><font size=4px>〔専，奴沃翻。〕</font></font><font size=4px>夫餘王蔚為太傅。</font><font size=4px color="#009090"><font size=4px>〔餘蔚，夫餘王子也，燕王皝破夫餘得之，燕亡，入秦，秦亂，復歸燕，燕主垂封為扶餘王。〕</font></font><font size=4px>甲寅，以趙王麟領尚書左僕射，高陽王隆領右僕射，長樂公盛為司隸校尉，宜都王鳳為冀州刺史。

 　　乙卯，以散騎常侍彭城劉該為徐州刺史，鎮鄄城。</font><font size=4px color="#009090"><font size=4px>〔散，悉亶翻。騎，奇寄翻。鄄，吉掾翻。〕</font></font><font size=4px>

 　　甲子，以望蔡公謝琰為尚書左僕射。</font><font size=4px color="#009090"><font size=4px>〔望蔡縣屬豫章郡。沈約曰：漢靈帝中平中，汝南上蔡民分徙此城，立縣名上蔡，晉武帝太康元年，更名。宋白曰：以上蔡人思本土，故曰望蔡。〕</font></font><font size=4px>

 　　初，燕王垂先段后生子令、寶，後段后生子朗、鑒，愛諸姬子麟、農、隆、柔、熙。寶初為太子，有美稱，</font><font size=4px color="#009090"><font size=4px>〔稱，昌孕翻，名譽也。〕</font></font><font size=4px>已而荒怠，中外失望。後段后嘗言於垂曰：</font><font size=4px color="#009090"><font size=4px>〔燕王垂初娶段氏，以可足渾后之讒而死，後即位，追尊為后。復納段氏為后，故史書後段后以別之。〕</font></font><font size=4px>「太子遭承平之世，足為守成之主；今國步艱難，恐非濟世之才。遼西、高陽二王，陛下之賢子，宜擇一人，付以大業。趙王麟姦詐強愎，</font><font size=4px color="#009090"><font size=4px>〔愎，弼力翻。〕</font></font><font size=4px>異日必為國家之患，宜早圖之。」寶善事垂左右，左右多譽之，</font><font size=4px color="#009090"><font size=4px>〔譽，音余。〕</font></font><font size=4px>故垂以為賢，謂段后曰：「汝欲使我為晉獻公乎！」</font><font size=4px color="#009090"><font size=4px>〔晉獻公信驪姬之讒，殺太子申生。〕</font></font><font size=4px>段氏泣而退，告其妹范陽王妃曰：「太子不才，天下所知，吾為社稷言之，</font><font size=4px color="#009090"><font size=4px>〔為，于偽翻。〕</font></font><font size=4px>主上乃以吾為驪姬，何其苦哉！觀太子必喪社稷，</font><font size=4px color="#009090"><font size=4px>〔喪，息浪翻。〕</font></font><font size=4px>范陽王有非常器度，若燕祚未盡，其在王乎！」寶及麟聞而恨之。

 　　乙丑，寶使麟謂段氏曰：「后常謂主上不能守大業，今竟能不﹖</font><font size=4px color="#009090"><font size=4px>〔不，讀曰否。〕</font></font><font size=4px>宜早自裁，以全段宗！」段氏怒曰：「汝兄弟不難逼殺其母，況能守先業乎！吾豈愛死，但念國亡不久耳。」遂自殺。寶議以段后謀廢適統，</font><font size=4px color="#009090"><font size=4px>〔適，讀曰嫡。〕</font></font><font size=4px>無母后之道，不宜成喪。群臣咸以為然。中書令眭邃颺言於朝曰：</font><font size=4px color="#009090"><font size=4px>〔眭，息浪翻。颺，音揚。大言而疾曰颺。朝，直遙翻。〕</font></font><font size=4px>「子無廢母之義，漢安思閻后親廢順帝，</font><font size=4px color="#009090"><font size=4px>〔事見五十卷漢安帝延光三年。〕</font></font><font size=4px>猶得配饗太廟，況先后曖昧之言，虛實未可知乎！」乃成喪。

 　　六月，癸酉，魏王珪遣將軍王建等擊燕廣甯太守劉亢泥，斬之，</font><font size=4px color="#009090"><font size=4px>〔廣甯縣，漢屬上谷郡，晉太康中，分置廣甯郡。亢，苦浪翻。〕</font></font><font size=4px>徙其部落於平城。燕上谷太守開封公詳棄郡走。詳、皝之曾孫也。

 　　丁亥、魏賀太妃卒。</font><font size=4px color="#009090"><font size=4px>〔魏王珪之母也。〕</font></font><font size=4px>

 　　燕主寶定士族舊籍，分辨清濁，校閱戶口，罷軍營封蔭之戶，悉屬郡縣；</font><font size=4px color="#009090"><font size=4px>〔軍營封蔭之戶，蓋諸軍庇占以為部曲者。〕</font></font><font size=4px>由是士民嗟怨，始有離心。</font><font size=4px color="#009090"><font size=4px>〔斯事行之，未必非也；但慕容寶即位之初，國師新敗，又遭大喪，下之懷反側者多，未可遽行耳。大學曰：物有本末，事有先後，知所先後，則近道矣。〕</font></font><font size=4px>

 　　三河王呂光即天王位，國號大涼，大赦，改元龍飛；</font><font size=4px color="#009090"><font size=4px>〔呂光，字世明，略陽氐也，父婆樓，為苻堅佐命。〕</font></font><font size=4px>備置百官，以世子紹為太子，封子弟為公侯者二十人；以中書令王詳為尚書左僕射，著作郎段業等五人為尚書。

 　　光遣使者拜禿髮烏孤為征南大將軍、益州牧、左賢王。烏孤謂使者曰：「呂王諸子貪淫，</font><font size=4px color="#009090"><font size=4px>〔光諸子見於史者，纂、弘、紹、覆。〕</font></font><font size=4px>三甥暴虐，</font><font size=4px color="#009090"><font size=4px>〔光甥石聰譖殺杜進；餘二人當考。〕</font></font><font size=4px>遠近愁怨，吾安可違百姓之心，受不義之爵乎！吾當為帝王之事耳。」乃留其鼓吹、羽儀，</font><font size=4px color="#009090"><font size=4px>〔吹，昌瑞翻。〕</font></font><font size=4px>謝而遣之。

 　　平規收合餘黨據高唐，</font><font size=4px color="#009090"><font size=4px>〔高唐縣，自漢以來屬平原郡。〕</font></font><font size=4px>燕主寶遣高陽王隆將兵討之；</font><font size=4px color="#009090"><font size=4px>〔將，即亮翻。〕</font></font><font size=4px>東土之民，素懷隆惠，迎候者屬路。</font><font size=4px color="#009090"><font size=4px>〔相屬於路也。屬，之欲翻。〕</font></font><font size=4px>秋，七月，隆進軍臨河，規棄高唐走。隆遣建威將軍慕容進等濟河追之，斬規於濟北。</font><font size=4px color="#009090"><font size=4px>〔於濟，子禮翻。〕</font></font><font size=4px>平喜奔彭城。

 　　納故中書令王獻之女為太子妃。獻之，羲之之子也。</font><font size=4px color="#009090"><font size=4px>〔羲之，王導之從子。〕</font></font><font size=4px>

 　　魏群臣勸魏王珪稱尊號，珪始建天子旌旗，出警入蹕，改元皇始。</font><font size=4px color="#009090"><font size=4px>〔珪，什翼犍之嫡孫，寔之子，詳見一百四卷元年。自苻堅淮、淝之敗，至是十有四年矣，關、河之間，戎狄之長，更興迭仆，晉人視之，漠然不關乎其心。拓跋珪興而南、北之形定矣。南、北之形既定，卒之南為北所并。嗚呼！自隋以後，名稱揚于時者，代北之子孫十居六七矣，氏族之辨，果何益哉！〕</font></font><font size=4px>參軍事上谷張恂勸珪進取中原，珪善之。

 　　燕遼西王農悉將部曲數萬口之并州，</font><font size=4px color="#009090"><font size=4px>〔將，即亮翻。之，往也。〕</font></font><font size=4px>并州素乏儲郞，</font><font size=4px color="#009090"><font size=4px>〔郞，丈里翻。〕</font></font><font size=4px>是歲早霜，民不能供其食，又遣諸部護軍分監諸胡，</font><font size=4px color="#009090"><font size=4px>〔監，工銜翻。〕</font></font><font size=4px>由是民夷俱怨，潛召魏軍。八月，己亥，魏王珪大舉伐燕，</font><font size=4px color="#009090"><font size=4px>〔兵無內應與必勝之計，不可大舉。〕</font></font><font size=4px>步騎四十餘萬，南出馬邑，踰句注，</font><font size=4px color="#009090"><font size=4px>〔句，音鉤。〕</font></font><font size=4px>旌旗二千餘里，鼓行而進。左將軍鴈門李栗將五萬騎為前驅，別遣將軍封真等從東道出軍都，襲燕幽州。</font><font size=4px color="#009090"><font size=4px>〔魏書官氏志：拓跋詰汾時，餘部諸姓內入者有是賁氏，後改為封氏。軍都縣，前漢屬上谷郡，後漢屬廣陽郡，晉屬燕國；有軍都關。賢曰：今幽州昌平縣有軍都山，在西北。〕</font></font><font size=4px>

 　　燕征北大將軍、幽、平二州牧、清河公會母賤而年長，</font><font size=4px color="#009090"><font size=4px>〔長，知兩翻。〕</font></font><font size=4px>雄俊有器藝，燕主垂愛之。寶之伐魏也，垂命會攝東宮事、總錄，禮遇一如太子。</font><font size=4px color="#009090"><font size=4px>〔總錄，謂總錄朝政也。〕</font></font><font size=4px>及垂伐魏，命會鎮龍城，委以東北之任，國官府佐，皆選一時才望。垂疾篤，遺言命寶以會為嗣；而寶愛少子濮陽公策，意不在會。長樂公與會同年，恥為之下，</font><font size=4px color="#009090"><font size=4px>〔少，詩照翻。濮，博木翻。樂，音洛。〕</font></font><font size=4px>乃與趙王麟共勸寶立策，寶從之。乙亥，立妃段氏為皇后，策為皇太子，會、盛皆進爵為王。策年十一，素憃弱，</font><font size=4px color="#009090"><font size=4px>〔憃，與戇同，陟降翻，愚也。〕</font></font><font size=4px>會聞之，心慍懟。</font><font size=4px color="#009090"><font size=4px>〔慍，於問翻。懟，直類翻。〕</font></font><font size=4px>

 　　九月，章武王宙奉燕主垂及成哀段后之喪葬于龍城宣平陵，</font><font size=4px color="#009090"><font size=4px>〔成哀后，即寶所殺後母段氏也。〕</font></font><font size=4px>寶詔宙悉徙高陽王隆參佐、部曲、家屬還中山，</font><font size=4px color="#009090"><font size=4px>〔隆去年自龍城還中山，會實代之，故令遣還其部曲參佐。〕</font></font><font size=4px>會違詔，多留部曲不遣。宙年長屬尊，</font><font size=4px color="#009090"><font size=4px>〔長，知兩翻。〕</font></font><font size=4px>會每事陵侮之，見者皆知其有異志。</font><font size=4px color="#009090"><font size=4px>〔為寶、會父子相圖張本。〕</font></font><font size=4px>

 　　戊午，魏軍至陽曲，</font><font size=4px color="#009090"><font size=4px>〔陽曲縣自漢以來屬太原郡。宋白曰：陽曲縣故城，在太原縣北四十五里，後漢末所移也。隋文帝改為陽直，尋又改為汾陽縣。〕</font></font><font size=4px>乘西山，臨晉陽，遣騎環城大譟而去。</font><font size=4px color="#009090"><font size=4px>〔騎，奇寄翻。環，音宦。〕</font></font><font size=4px>燕遼西王農出戰，大敗，奔還晉陽，司馬慕輿嵩閉門拒之。</font><font size=4px color="#009090"><font size=4px>〔前有慕輿嵩以謀奉趙王麟為變而誅。此又一人。〕</font></font><font size=4px>農將妻子帥數千騎東走，魏中領將軍長孫肥追之，</font><font size=4px color="#009090"><font size=4px>〔中領將軍，魏所置，猶魏、晉之中領軍也。帥，讀曰率。〕</font></font><font size=4px>及於潞川，</font><span class="h"><font size=4px>【嚴：「川」改「州」。】</font></font><font size=4px>獲農妻子。燕軍盡沒，農被創，獨與三騎逃歸中山。</font><font size=4px color="#009090"><font size=4px>〔被，皮義翻。創，初良翻。〕</font></font><font size=4px>

 　　魏王珪遂取并州。初建臺省，置刺史、太守、尚書郎以下官，悉用儒生為之。士大夫詣軍門，無少長，皆引入存慰，使人人盡言，</font><font size=4px color="#009090"><font size=4px>〔少，詩照翻。長，知兩翻。〕</font></font><font size=4px>少有才用，咸加握敘。</font><font size=4px color="#009090"><font size=4px>〔史言拓跋珪所以能取中原。少，詩沼翻。〕</font></font><font size=4px>己未，遣輔國將軍奚收略地汾川，</font><font size=4px color="#009090"><font size=4px>〔「奚收」，當作「奚牧」。〕</font></font><font size=4px>獲燕丹楊王買德及離石護軍高秀和。</font><font size=4px color="#009090"><font size=4px>〔離石縣自漢以來屬西河郡，燕置護軍以統稽胡。〕</font></font><font size=4px>以中書待郎張恂等為諸郡太守，招撫離散，勸課農桑。

 　　燕主寶聞魏軍將至，議于東堂。中山尹苻謨曰：「今魏軍眾強，千里遠鬬，乘勝氣銳，若縱之使入平土，不可敵也，宜杜險以拒之。」</font><font size=4px color="#009090"><font size=4px>〔苻謨降燕見一百六卷十一年。〕</font></font><font size=4px>中書令眭邃曰：「魏多騎兵，往來剽速，</font><font size=4px color="#009090"><font size=4px>〔剽，匹妙翻。〕</font></font><font size=4px>馬上齎糧，不過旬日；宜令郡縣聚民，千家為一堡，深溝高壘，清野以待之，彼至無所掠，不過六旬，食盡自退。」尚書封懿曰：「今魏兵數十萬，天下之勍敵也，</font><font size=4px color="#009090"><font size=4px>〔勍，渠京翻。〕</font></font><font size=4px>民雖築堡，不足以自固，是聚兵及仏以資之也。且動搖民心，示之以弱，不如阻關拒戰，計之上也。」趙王麟曰：「魏今乘勝氣銳，其鋒不可當，宜完守中山，待其弊而乘之。」於是修城積粟，為持久之備。</font><font size=4px color="#009090"><font size=4px>〔不據險拒戰而嬰城自守，此慕容寶所以敗也。〕</font></font><font size=4px>命遼西王農出屯安喜，</font><font size=4px color="#009090"><font size=4px>〔安喜，前漢之安險縣也，後漢章帝改曰安喜，屬中山郡。〕</font></font><font size=4px>軍事動靜，悉以委麟。</font><font size=4px color="#009090"><font size=4px>〔為麟叛寶張本。〕</font></font><font size=4px>

 　　帝嗜酒，流連內殿，醒治</font><span class="h"><font size=4px>【嚴：「治」改「日」。】</font></font><font size=4px>既少，</font><font size=4px color="#009090"><font size=4px>〔言昏醉之時多，醒而治事之時少也。〕</font></font><font size=4px>外人罕得進見。</font><font size=4px color="#009090"><font size=4px>〔見，賢遍翻。〕</font></font><font size=4px>張貴人寵冠後宮，</font><font size=4px color="#009090"><font size=4px>〔冠，古玩翻。〕</font></font><font size=4px>後宮皆畏之。庚申，帝與後宮宴，妓樂盡侍；</font><font size=4px color="#009090"><font size=4px>〔妓，渠綺翻。〕</font></font><font size=4px>時貴人年近三十，帝戲之曰：「汝以年亦當廢矣，吾意更屬少者。」</font><font size=4px color="#009090"><font size=4px>〔近，其靳翻。屬，之欲翻。少，詩照翻。〕</font></font><font size=4px>貴人潛怒，向夕，帝醉，寢於清暑殿，</font><font size=4px color="#009090"><font size=4px>〔清暑殿，帝所作。〕</font></font><font size=4px>貴人徧飲宦者酒，散遣之，使婢以被蒙帝面，弒之，重賂左右，云「因魘暴崩」。</font><font size=4px color="#009090"><font size=4px>〔飲，於鴆翻。，瘣，於琰翻。廣韻曰：睡中魘。毛晃曰：氣窒心懼而神亂則魘。〕</font></font><font size=4px>時太子闇弱，會稽王道子昏荒，</font><font size=4px color="#009090"><font size=4px>〔會，工外翻。〕</font></font><font size=4px>遂不復推問。</font><font size=4px color="#009090"><font size=4px>〔復，扶又翻；下同。〕</font></font><font size=4px>王國寶夜叩禁門，欲入為遺詔，侍中王爽拒之曰：「大行晏駕，皇太子未至，敢入者斬！」國寶乃止。爽，恭之弟也。辛酉，太子即皇帝位，大赦。

 　　癸亥，有司奏：會稽王道子宜進位太傅、揚州牧，假黃鉞，詔內外眾事動靜咨之。

 　　安帝幼而不慧，</font><font size=4px color="#009090"><font size=4px>〔杜預曰：不慧，世所謂白癡。〕</font></font><font size=4px>口不能言，至於寒暑飢飽亦不能辨，飲食寢興皆非己出。母弟琅邪王德文，性恭謹，常侍左右，為之節適，始得其宜。</font><font size=4px color="#009090"><font size=4px>〔節適，謂事為之節以適其口體。為，于偽翻。〕</font></font><font size=4px>

 　　初，王國寶黨附會稽王道子，</font><font size=4px color="#009090"><font size=4px>〔王國寶黨附道子，事始一百五卷八年。〕</font></font><font size=4px>驕縱不法，屢為御史中丞褚粲所糾。國寶起齋，侔清暑殿，孝武帝甚惡之；</font><font size=4px color="#009090"><font size=4px>〔惡，烏路翻。〕</font></font><font size=4px>國寶懼，遂更求媚於帝而疏道子，帝復寵昵之。</font><font size=4px color="#009090"><font size=4px>〔昵，尼質翻。〕</font></font><font size=4px>道子大怒，嘗於內省面責國寶，以劍擲之，舊好盡矣。</font><font size=4px color="#009090"><font size=4px>〔好，呼到翻。〕</font></font><font size=4px>及帝崩，國寶復事道子，與王緒共為邪諂，道子更惑之，倚為心腹，遂參管朝權，威震內外，並為時之所疾。

 　　王恭入赴山陵，每正色直言，道子深憚之。恭罷朝，歎曰：「榱棟雖新，</font><font size=4px color="#009090"><font size=4px>〔朝，直遙翻；下同。榱，所追翻。秦曰屋椽，齊、魯曰桷，周曰榱。〕</font></font><font size=4px>便有黍離之歎！」</font><font size=4px color="#009090"><font size=4px>〔周大夫行役過故宗廟宮室，盡為禾黍，故作黍離之詩。〕</font></font><font size=4px>緒說國寶，</font><font size=4px color="#009090"><font size=4px>〔說，輸芮翻。〕</font></font><font size=4px>因恭入朝，勸相王伏兵殺之，國寶不許。道子欲輯和內外，乃深布腹心於恭，冀除舊惡；而恭每言及時政，輒厲聲色。道子知恭不可和協，遂有相圖之志。

 　　或勸恭因入朝以兵誅國寶，恭以豫州刺史庾楷士馬甚盛，黨於國寶，憚之，不敢發。王珣謂恭曰：「國寶雖終為禍亂，要之罪逆未彰，今遽先事而發，必大失朝野之望。況擁強兵竊發於京輦，誰謂非逆！國寶若遂不改，惡布天下，然後順眾心以除之，亦無憂不濟也。」恭乃止。既而謂珣曰：「比來視君一似胡廣。」</font><font size=4px color="#009090"><font size=4px>〔謂依違於權姦之間以保祿位。比，毗至翻，近也。〕</font></font><font size=4px>珣曰：「王陵廷爭，陳平慎默，但問歲晏何如耳！」</font><font size=4px color="#009090"><font size=4px>〔謂王陵以廷爭失位，陳平以慎默終能安劉。爭，讀曰諍。〕</font></font><font size=4px>

 　　冬，十月，甲申，葬孝武帝于隆平陵。王恭還鎮，將行，謂道子曰：「主上諒闇，</font><font size=4px color="#009090"><font size=4px>〔闇，讀如陰。〕</font></font><font size=4px>豚宰之任，伊、周所難，願大王親萬幾，納直言，放鄭聲，遠佞人。」</font><font size=4px color="#009090"><font size=4px>〔幾，與機同。遠，于願翻。〕</font></font><font size=4px>國寶等愈懼。

 　　魏王珪使冠軍將軍代人于栗磾、</font><font size=4px color="#009090"><font size=4px>〔魏書官氏志：拓跋詰汾時，餘部諸姓內入者有勿忸于氏，後改為于氏。冠，古玩翻。磾，丁奚翻。〕</font></font><font size=4px>寧朔將軍公孫蘭帥步騎二萬，潛自晉陽開韓信故道。</font><font size=4px color="#009090"><font size=4px>〔韓信自井陘伐趙之故路也。帥，讀曰率。騎，奇寄翻。〕</font></font><font size=4px>己酉，珪自井陘趨中山。李先降魏，</font><font size=4px color="#009090"><font size=4px>〔去年，李先自西燕歸燕。趨，七喻翻。降，戶江翻。〕</font></font><font size=4px>珪以為征東左長史。

 　　西秦涼州牧軻彈與秦州牧益州不平，軻彈奔涼。

 　　朞魏王珪進攻常山，拔之，獲太守苟延；自常山以東守宰，或走或降，諸郡縣皆附於魏，惟中山、鄴、信都三城為燕守。</font><font size=4px color="#009090"><font size=4px>〔中山，燕都，慕容德守鄴，慕容鳳守信都，皆重鎮也。為，于偽翻。〕</font></font><font size=4px>十一月，珪命東平公儀將五萬騎攻鄴，冠軍將軍王建、左將軍李粟攻信都。戊午，珪進軍中山；己未，攻之。燕高陽王隆守南郭，帥眾力戰，自旦至晡，殺傷數千人，魏兵乃退。珪謂諸將曰：「中山城固，寶必不肯出戰，急攻則傷士，久圍則費糧，不如先取鄴、信都，然後圖之。」丁卯，珪引兵而南。

 　　章武王宙自龍城還，聞有魏寇，馳入薊，與鎮北將軍陽城王蘭乘城固守。蘭，垂之從弟也。</font><font size=4px color="#009090"><font size=4px>〔從，才用翻。〕</font></font><font size=4px>魏別將石河頭攻之，不克，</font><font size=4px color="#009090"><font size=4px>〔魏書官氏志：拓跋詰汾時，餘部諸姓內入者有嗢石蘭氏，後為石氏。〕</font></font><font size=4px>退屯漁陽。</font><font size=4px color="#009090"><font size=4px>〔漁陽縣，漢屬漁陽郡，晉省。〕</font></font><font size=4px>

 　　珪軍于魯口，博陵太守申永奔河南，高陽太守崔宏奔海渚。</font><font size=4px color="#009090"><font size=4px>〔海渚，海中州也。〕</font></font><font size=4px>珪素聞宏名，遣騎追求，獲之，以為黃門侍郎，與給事黃門侍郎張袞對掌機要，創立制度。</font><font size=4px color="#009090"><font size=4px>〔為崔宏父子貴顯於魏張本。〕</font></font><font size=4px>博陵令屈遵降魏，</font><font size=4px color="#009090"><font size=4px>〔屈，居勿翻。降，戶江翻。〕</font></font><font size=4px>珪以為中書令，出納號令，兼總文誥。

 　　燕范陽王德使南安王青等夜擊魏軍於鄴下，破之，魏軍退屯新城。</font><font size=4px color="#009090"><font size=4px>〔新城，即燕主垂攻鄴所築者也。〕</font></font><font size=4px>青等請追擊之， 別駕韓辺曰：</font><font size=4px color="#009090"><font size=4px>〔辺，章卓。〕</font></font><font size=4px>「古人先計而後戰。魏軍不可擊者四：懸軍遠客，利在野戰，一也；深入近畿，頓兵死地，二也；前鋒既敗，後陣方固，三也；彼眾我 寡，四也。官軍不宜動者三：自戰其地，一也；</font><font size=4px color="#009090"><font size=4px>〔自戰其地者，眾易敗散。〕</font></font><font size=4px>動而不勝，眾心難固，二也；城隍未修，敵來無備，三也。今魏無資糧，不如深壘固軍以老之。」德從之，召青還。青，詳之兄也。

 　　十二月，魏遼西公賀賴盧帥騎二萬會東平公儀攻鄴。賴盧，訥之弟也。</font><font size=4px color="#009090"><font size=4px>〔為賀賴盧降慕容德張本。按魏書官氏志，內入諸姓有賀賴氏，北方有賀蘭氏，後皆為賀氏，蓋內入者為賀賴氏，留北方者為賀蘭氏。「蘭」、「賴」語轉耳。又匈奴諸種亦有賀賴氏。〕</font></font><font size=4px>

 　　魏別部大人沒根有膽勇，魏王珪惡之。</font><font size=4px color="#009090"><font size=4px>〔惡，烏路翻。〕</font></font><font size=4px>沒根懼誅，己丑，將親兵數十人降燕，燕主寶以為鎮東大將軍，封鴈門公。沒根求還襲魏，寶難與重兵，給百餘騎。沒根效其號令，夜入魏營，至中仗，珪乃覺之，狼狽驚走，沒根以所從人少，不能壞其大眾，多獲首虜而還。</font><font size=4px color="#009090"><font size=4px>〔史言慕容寶不能因降人為間以破魏。少，詩沼翻。壞，音怪。〕</font></font><font size=4px>

 　　楊盛遣使來請命；詔拜盛鎮南將軍、仇池公。盛表苻宣為平北將軍。

 　　是歲，越質詰歸帥戶二萬叛西秦降于秦，</font><font size=4px color="#009090"><font size=4px>〔越質詰歸降西秦，見上卷十六年。帥，讀曰率；下同。〕</font></font><font size=4px>秦人處之成紀，</font><font size=4px color="#009090"><font size=4px>〔成紀縣自漢以來屬天水郡。處，昌呂翻。〕</font></font><font size=4px>拜鎮西將軍、平襄公。

 　　秦隴西王碩德攻姜乳於上邽，乳率眾降。秦以碩德為秦州牧，鎮上邽；徵乳為尚書。強熙、權千成帥眾三萬共圍上邽，碩德擊破之，熙奔仇池，遂來奔。碩德西擊千成於略陽，千成降。

 　　西燕既亡，其所署河東太守柳恭等各擁兵自守。秦主興遣晉王緒攻之，恭等臨河拒守，緒不得濟。

 　　初，永嘉之亂，汾陰薛氏聚其族黨，阻河自固，不仕劉、石。及苻氏興，乃以禮聘薛彊，拜鎮東將軍，彊引秦兵自龍門濟，</font><font size=4px color="#009090"><font size=4px>〔魏土地記曰：梁山北有龍門山，大禹所鑿，通孟津河口，廣八十步，巖際鐫迹，遺功尚存。梁山在馮翊夏陽縣西北。〕</font></font><font size=4px>遂入蒲阪，恭等皆降，興以緒為并、冀二州牧，鎮蒲阪。 
</font><!--/HTMLBUILERPART0--><font size=4px>