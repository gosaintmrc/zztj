<font size=4px>　　汉纪三十八　起柔兆困敦，尽阏逢涒滩，凡九年。

 　　肃宗孝章皇帝上

 　　</font><font size=4px color="#009090"><font size=4px>〔諱炟，顯宗第五子，母賈貴人，以馬后母養為嫡，即位。諡法：溫克令儀曰章。伏侯古今註：「炟」之字曰「著」。〕</font></font><font size=4px>

 　　建初元年（丙子、七六）

 　　春，正月，詔兗、豫、徐三州稟贍飢民。上問司徒鮑昱：「何以消復旱災﹖」</font><font size=4px color="#009090"><font size=4px>〔消復者，消去災異而復其常。〕</font></font><font size=4px>對曰：「陛下始踐天位，雖有失得，未能致異。臣前為汝南太守，典治楚事，</font><font size=4px color="#009090"><font size=4px>〔賢曰：永平十三年，楚王英謀反，連坐者在汝南，昱時主劾之也。治，直之翻。〕</font></font><font size=4px>繫者千餘人，死未能盡當其罪。夫大獄一起，冤者過半。又，諸徙者骨肉離分，孤魂不祀。宜一切還諸徙家，蠲除禁錮，使死生獲所，則和氣可致。」帝納其言。

 　　校書郎楊終上疏曰：「間者北征匈奴，西開三十六國，百姓頻年服役，轉輸煩費；悉困之民足以感動天地，陛下宜留念省察！」</font><font size=4px color="#009090"><font size=4px>〔漢蘭臺，藏書之室也；當時文學之士，使讎校於其中，故有校書之職，劉向、揚雄輩是也。東都於蘭臺置令史，典校秘書，以郎居其任者，謂之校書郎。終徵詣蘭臺，拜校書郎。省，悉景翻。〕</font></font><font size=4px>帝下其章，</font><font size=4px color="#009090"><font size=4px>〔下，遐稼翻。〕</font></font><font size=4px>第五倫亦同終議。牟融、鮑昱皆以為：「孝子無改父之道，</font><font size=4px color="#009090"><font size=4px>〔引論語孔子之言。〕</font></font><font size=4px>征伐匈奴，屯戌西域，先帝所建，不宜回異。」終復上疏曰：「秦築長城，功復綮興；胡亥不革，卒亡四海。</font><font size=4px color="#009090"><font size=4px>〔事見秦紀。復，扶又翻。卒，子恤翻。〕</font></font><font size=4px>故孝元棄珠箧之郡，</font><font size=4px color="#009090"><font size=4px>〔事見二十八卷元帝初元二夫。〕</font></font><font size=4px>光武絕西域之國，</font><font size=4px color="#009090"><font size=4px>〔事見四十三卷光武建武二十三年。〕</font></font><font size=4px>不以介鱗易我衣裳。</font><font size=4px color="#009090"><font size=4px>〔賢曰：介鱗，喻遠夷，其人與魚鱉無異也。衣裳，謂中國也。揚雄法言曰：珠箧之絕，捐之之力也；否則介鱗易我衣裳。〕</font></font><font size=4px>魯文公毀泉臺，春秋譏之曰：『先祖為之而毀之，不如勿居而已，』以其無妨害於民也；襄公作三軍，昭公舍之，君子大其復古，以為不舍則有害於民也。</font><font size=4px color="#009090"><font size=4px>〔舍，讀日捨。〕</font></font><font size=4px>今伊吾之役，樓蘭之屯兵</font><font size=4px color="#009090"><font size=4px>〔竇固等取伊吾，見上卷永平十六年。樓蘭，即鄯善，此兵蓋謂班超所將吏士也。〕</font></font><font size=4px>久而未還，非天意也。」帝從之。

 　　丙寅，詔：「二千石勉勸農桑；罪非殊死，須秋按驗。有司明慎選舉，進柔良，退貪猾，順時令，理冤獄。」是時承永平故事，吏政尚嚴切，尚書決事，率近於重。</font><font size=4px color="#009090"><font size=4px>〔近，其靳翻。〕</font></font><font size=4px>尚書沛國陳寵以帝新即位，宜改前世苛俗，乃上疏曰：「臣聞先王之政，賞不僭，刑不濫；與其不得已，寧僭無濫。</font><font size=4px color="#009090"><font size=4px>〔左傳蔡大夫聲予之言。〕</font></font><font size=4px>往者斷獄嚴明，</font><font size=4px color="#009090"><font size=4px>〔斷，丁亂翻；下同。〕</font></font><font size=4px>所以威懲姦慝；姦慝既平，必宜濟之以寬。陛下即位，率由此義，數詔群僚，弘崇晏晏，</font><font size=4px color="#009090"><font size=4px>〔賢曰：晏晏，溫和也。尚書考靈耀曰：堯聰明文塞晏晏。數，所角翻。〕</font></font><font size=4px>而有司未悉奉承，猶尚深刻；斷獄者急於篣格酷烈之痛，</font><font size=4px color="#009090"><font size=4px>〔賢曰：篣，即榜也，古字通用。聲類曰：答也。說文曰：格，擊也。〕</font></font><font size=4px>執憲者煩於詆欺放濫之文，或因公行私，逞縱威福。夫為政猶張琴瑟，大絃急者小絃絕。</font><font size=4px color="#009090"><font size=4px>〔賢曰：新序，臧孫，魯大夫，行猛政。子貢非之曰：夫政猶張琴瑟也，大絃急則小絃絕矣，故曰：罰得則姦邪止，賞得則下歡悅。〕</font></font><font size=4px>陛下宜隆先王之道，蕩滌煩苛之法，輕薄垂楚以濟群生，</font><font size=4px color="#009090"><font size=4px>〔垂，止橤翻。〕</font></font><font size=4px>全廣至德以奉天心！」帝深納寵言，每事務於寬厚。

 　　 酒泉太守段彭等兵會柳中，擊車師，攻交河城，</font><font size=4px color="#009090"><font size=4px>〔賢曰：前書，車師前王取交河城，河水分流繞城下，故號交河，去長安八千一百里，故城在今西州交河縣。〕</font></font><font size=4px>斬首 三千八百級，獲生口三千餘人。北匈奴驚走，車師復降。</font><font size=4px color="#009090"><font size=4px>〔復，扶又翻。〕</font></font><font size=4px>會關寵已歿，謁者王蒙等欲引兵還；耿恭軍吏范羌，時在軍中，</font><font size=4px color="#009090"><font size=4px>〔先是，恭遣羌至敦煌迎 兵士寒服，因隨王蒙軍出塞。〕</font></font><font size=4px>固請迎恭。諸將不敢前，乃分兵二千人與羌，從山北迎恭，遇大雪丈餘，軍僅能至。城中夜聞兵馬聲，以為虜來，大驚。羌遙呼曰：</font><font size=4px color="#009090"><font size=4px>〔呼，火故翻。〕</font></font><font size=4px>「我范羌也，漢遣軍迎校尉耳。」</font><font size=4px color="#009090"><font size=4px>〔校，戶教翻。〕</font></font><font size=4px>城中皆萬歲。開門，共相持涕泣。明日，遂相隨俱歸。虜兵追之，且戰且行，吏士素飢困。發疏勒時，尚有二十六人，隨路死沒，三月至玉門，</font><font size=4px color="#009090"><font size=4px>〔賢曰：玉門，關名，屬敦煌郡，在今沙州。臣賢按：酒泉郡又有玉門縣，據東觀記，曰至敦煌，明即玉門關也。〕</font></font><font size=4px>唯餘十三人，衣屨穿決，形容枯槁。中郎將鄭眾為恭以下洗沐，易衣冠，</font><font size=4px color="#009090"><font size=4px>〔眾先以軍司馬與馬廖擊車師，至敦煌，拜為中郎將。為，于偽翻。〕</font></font><font size=4px>上疏奏：「恭以單兵守孤城，當匈奴數萬之眾，連月踰年，心力困盡，鑿山為井，煮弩為糧，前後殺傷醜虜數百千計，卒全忠勇，</font><font size=4px color="#009090"><font size=4px>〔卒，子恤翻。〕</font></font><font size=4px>不為大漢恥，宜蒙顯爵，以厲將帥。」</font><font size=4px color="#009090"><font size=4px>〔將，即亮翻。帥，所類翻。〕</font></font><font size=4px>恭至雒陽，拜騎都尉。詔悉罷戊、己校尉及都護官，</font><font size=4px color="#009090"><font size=4px>〔二官明帝永平十七年置。〕</font></font><font size=4px>徵還班超。

 　　超將發還，疏勒舉國憂恐；其都尉黎弇曰：「漢使棄我，</font><font size=4px color="#009090"><font size=4px>〔使，疏吏翻；下同。〕</font></font><font size=4px>我必須為龜茲所滅耳，誠不忍見漢使去。」因以刀自剄。</font><font size=4px color="#009090"><font size=4px>〔前書，疏勒國官有疏勒侯，擊胡侯，輔國侯，都尉。復，扶又翻；下同。龜茲，音丘慈。〕</font></font><font size=4px>超還至于窴，王侯以下 皆號泣，</font><font size=4px color="#009090"><font size=4px>〔窴，徒賢翻。號，戶刀翻。〕</font></font><font size=4px>曰：「依漢使奴父母，誠不可去！」</font><font size=4px color="#009090"><font size=4px>〔使，疏吏翻。〕</font></font><font size=4px>互抱超馬腳不得行。超亦欲遂其本志，乃更還疏勒。疏勒兩城已降龜 茲，而與尉頭連兵。</font><font size=4px color="#009090"><font size=4px>〔前書，尉頭國居尉頭谷，去長安八千六百五十里，南與疏勒接。〕</font></font><font size=4px>超捕斬反者，擊破尉頭，殺六百餘人，疏勒復安。

 　　甲寅，山阳、东平地震。

 　　東平王蒼上便宜三事。</font><font size=4px color="#009090"><font size=4px>〔上，時掌翻。〕</font></font><font size=4px>帝報書曰：「間吏民奏事亦有此言；但明智淺短，或謂儻是，復慮為非，不知所定。得王深策，恢然意解；</font><font size=4px color="#009090"><font size=4px>〔恢然，猶廓然也。〕</font></font><font size=4px>思惟嘉謀，以次奉行。特賜王錢五百萬。」後帝欲為原陵、顯節陵起縣邑，</font><font size=4px color="#009090"><font size=4px>〔為，于偽翻。〕</font></font><font size=4px>蒼上疏諫曰：「竊見光武皇帝躬履儉約之行，深覩始終之分，</font><font size=4px color="#009090"><font size=4px>〔行，下孟翻。分，扶問翻。〕</font></font><font size=4px>勤勤懇懇，以葬制為言；</font><font size=4px color="#009090"><font size=4px>〔事見四十四卷光武建武二十六年。〕</font></font><font size=4px>孝明皇帝大孝無違，承奉遵行；</font><font size=4px color="#009090"><font size=4px>〔事見上卷明帝永平十四年。〕</font></font><font size=4px>謙德之美，於斯為盛。臣愚以園邑之興，始自強秦。</font><font size=4px color="#009090"><font size=4px>〔秦始皇葬于驪山，徙三萬家，起驪邑；西漢因之，諸陵皆起陵邑，至元帝乃止。〕</font></font><font size=4px>古者丘隴且不欲其著明，</font><font size=4px color="#009090"><font size=4px>〔賢曰：禮記曰：古者墓而不墳，故言不欲其著明。〕</font></font><font size=4px>豈況築郭邑、建都郛哉！</font><font size=4px color="#009090"><font size=4px>〔穀梁傳曰：人之所聚曰都。杜預註左傳曰：郛，郭也。〕</font></font><font size=4px>上違先帝聖心，下造無益之功，虛費國用，動搖百姓，非所以致和氣、祈豐年也。陛下履有虞之至性，</font><font size=4px color="#009090"><font size=4px>〔虞舜孝於親，故以無言。〕</font></font><font size=4px>追祖禰之深思，臣蒼誠傷二帝純德之美不暢於無窮也！」帝乃止。自是朝廷每有疑政，輒驛使諮問，</font><font size=4px color="#009090"><font size=4px>〔使，疏吏翻。〕</font></font><font size=4px>蒼悉心以對，皆見納用。

 　　秋，八月，庚寅，有星孛于天市。</font><font size=4px color="#009090"><font size=4px>〔晉天文志：參十星，一曰天市；又危三星，亦為天市。又天市垣二十二星在房、心東北。史記曰：房為天駟；東北十二星曰旗，中四星曰天市。孛，蒲內翻。〕</font></font><font size=4px>

 　　初，益州西部都尉廣漢鄭純，為政清潔，化行夷貊，君長感慕，皆奉珍內附；</font><font size=4px color="#009090"><font size=4px>〔貊，莫百翻。長，知兩翻。〕</font></font><font size=4px>明帝為之置永昌郡，</font><font size=4px color="#009090"><font size=4px>〔明帝永平十年，置益州西部都尉，居巂唐，領不韋、巂唐、比蘇、楪榆、邪龍、雲南六縣。十二行，哀牢內屬，置哀牢、博南二縣，合為永昌郡。為，于偽翻。〕</font></font><font size=4px>以約為太守。約在官十年而卒。</font><font size=4px color="#009090"><font size=4px>〔守，式又翻。卒，子恤翻。〕</font></font><font size=4px>後人不能撫循夷人，九月，哀牢王類牢殺守令反，攻博南。

 　　阜陵王延數懷怨望，</font><font size=4px color="#009090"><font size=4px>〔數，所角翻。〕</font></font><font size=4px>有告延興子男魴造逆謀者；</font><font size=4px color="#009090"><font size=4px>〔魴，音房。〕</font></font><font size=4px>上不忍誅，冬十一月，貶延為阜陵侯，食一縣，不得與吏民通。</font><font size=4px color="#009090"><font size=4px>〔延徙王阜陵事見上卷明帝永平十六年。〕</font></font><font size=4px>

 　　北匈奴皋林溫禺犢王將眾還居涿邪山，南單于與邊邵及烏桓共擊破之。</font><font size=4px color="#009090"><font size=4px>〔皋林溫禺犢王本居涿邪山，永平十六年，祭肜等北伐，將眾遁去，今復還。〕</font></font><font size=4px>是歲，南部次</font><span class="h"><font size=4px>【章：甲十六行本「次」作「大」；乙十一行本同；孔本同；熊校同。】</font></font><font size=4px>饑，詔稟給之

 　　二年（于丑、七七）

 　　春，三月，甲辰，罷伊吾盧屯兵，屯奴復遣兵守其地。</font><font size=4px color="#009090"><font size=4px>〔伊吾盧置屯兵事見上卷永平十六年。復，扶又翻。〕</font></font><font size=4px>

 　　永昌、越巂、益州三郡兵及昆明夷鹵承等擊哀牢王類牢於博南，大破，斬之。</font><font size=4px color="#009090"><font size=4px>〔巂，音髓。〕</font></font><font size=4px>

 　　夏，四月，戊子，詔還坐楚、淮陽事徙者四百餘家。</font><font size=4px color="#009090"><font size=4px>〔楚獄見上卷明帝永平十四年。淮陽獄，即阜陵王延徙封時也。〕</font></font><font size=4px>

 　　上欲封爵諸舅，太后不聽。會旱，言事者以為不封外戚之故，有司請依舊典。</font><font size=4px color="#009090"><font size=4px>〔賢曰：漢制，外戚以恩澤封侯，故曰舊典。〕</font></font><font size=4px>太后詔曰：「凡言事者，皆欲媚朕以要福耳。</font><font size=4px color="#009090"><font size=4px>〔要，一遙翻。〕</font></font><font size=4px>昔王氏王侯同日俱封，黃霧四塞，</font><font size=4px color="#009090"><font size=4px>〔事見三十卷成帝建始元年。塞，悉則翻。〕</font></font><font size=4px>不聞澍雨之應。</font><font size=4px color="#009090"><font size=4px>〔澍，音注。〕</font></font><font size=4px>夫外戚貴盛，鮮不傾覆；</font><font size=4px color="#009090"><font size=4px>〔鮮，息淺翻。〕</font></font><font size=4px>故先帝防慎舅氏，不令在樞機之位，又言『我子不當與先帝子等』，</font><font size=4px color="#009090"><font size=4px>〔事見上卷永平十五年。〕</font></font><font size=4px>今有司柰何欲以馬氏比陰氏乎！且陰衛尉，天下稱之，省中御者至門，出不及履，此蘧伯玉之敬 也；</font><font size=4px color="#009090"><font size=4px>〔衛尉，興也。省中，禁中也。御者，內人也。蘧伯玉，衛賢大夫。蘧，求於翻。〕</font></font><font size=4px>新陽侯雖剛強，微失理，然有方略，據地談論，一朝無雙；</font><font size=4px color="#009090"><font size=4px>〔新陽侯，就 也。賢曰：新陽縣屬汝南郡，故城在今豫州真陽縣西南。〕</font></font><font size=4px>原鹿貞侯，勇猛誠信；</font><font size=4px color="#009090"><font size=4px>〔原鹿侯，識也。原鹿縣，屬汝南郡。〕</font></font><font size=4px>此三人者，天下選臣，豈可及哉！馬氏不 及陰氏遠矣。吾不才，夙夜累息，</font><font size=4px color="#009090"><font size=4px>〔息，氣一出入之頃；屏氣者累息乃一舒氣。〕</font></font><font size=4px>常恐虧先后之法，有毛髮之罪吾不釋，言之不捨晝夜而親屬犯之不止，治喪起墳，又不時覺，</font><font size=4px color="#009090"><font size=4px>〔治，直之翻。〕</font></font><font size=4px>是吾言之不立而耳目之塞也。</font><font size=4px color="#009090"><font size=4px>〔塞，悉則翻。〕</font></font><font size=4px>

 　　吾為天下母，而身服大練，</font><font size=4px color="#009090"><font size=4px>〔賢曰：大練，大帛也。杜預註左傳曰：大帛，厚繒也。〕</font></font><font size=4px>食不求甘，左右但著帛布，無香薰之飾者，欲身率下也。</font><font size=4px color="#009090"><font size=4px>〔著，側略翻。〕</font></font><font size=4px>以為外親見之，當傷心自敕；但笑言『太后素好儉』。</font><font size=4px color="#009090"><font size=4px>〔好，呼到翻。〕</font></font><font size=4px>前過濯龍</font><font size=4px color="#009090"><font size=4px>〔續漢志：濯龍，園名，近北宮。〕</font></font><font size=4px>門上，見外家問起居者，車如流水，馬如游龍，倉頭衣緣転，領袖正白，</font><font size=4px color="#009090"><font size=4px>〔賢曰：転，臂衣。今之臂転，以縛左右手，於事便也。余據字書，臂踈之踈從革，転此從衣，釋單衣也，皆音古侯翻。領袖正白，言其新潔無垢污也。衣，於既翻。〕</font></font><font size=4px>顧視御者，不及遠矣。故不加譴怒，但絕歲用而已，冀以默愧其心；猶懈怠無憂國忘家之慮。</font><font size=4px color="#009090"><font size=4px>〔懈，古隘翻。〕</font></font><font size=4px>知臣莫若君，況親屬乎！吾豈可上負先帝之旨，下虧先人之德，重襲西京敗亡之禍哉！」</font><font size=4px color="#009090"><font size=4px>〔賢曰：西京外戚，呂祿、呂產，竇嬰，上官桀、安父子，霍禹等皆被誅。重，直龍翻。〕</font></font><font size=4px>固不許。

 　　帝省詔悲嘆，復重請曰：</font><font size=4px color="#009090"><font size=4px>〔省，悉景翻。復，扶又翻。重，直用翻。〕</font></font><font size=4px>「漢興，舅氏之封侯，猶皇子之為王也。太后誠存謙虛，柰何令臣獨不加恩三舅乎！且衛尉年尊，兩校尉有大病，</font><font size=4px color="#009090"><font size=4px>〔衛尉，太后兄廖；兩校尉，兄防、兄光也。校，戶教翻。〕</font></font><font size=4px>如令不諱，使臣長抱刻骨之恨。宜及吉時，不可稽留。」</font><font size=4px color="#009090"><font size=4px>〔漢封爵群臣皆涓吉。〕</font></font><font size=4px>太后報曰：「吾反覆念之，思令兩善，</font><font size=4px color="#009090"><font size=4px>〔兩善，謂國家無濫恩，而外戚亦以安全也。〕</font></font><font size=4px>豈徒欲獲謙讓之名而使帝受不外施之嫌哉！</font><font size=4px color="#009090"><font size=4px>〔以恩澤封爵外家為外施也。施，式智翻。〕</font></font><font size=4px>昔竇太后欲封王皇后之兄，丞相條侯言：『高祖約，無軍功不侯。』</font><font size=4px color="#009090"><font size=4px>〔事見十六卷景帝中三年。〕</font></font><font size=4px>今馬氏無功於國，豈得與陰、郭中興之后等邪！常觀富貴之家，祿位重疊，猶再實之木，其根必傷。</font><font size=4px color="#009090"><font size=4px>〔文子：日再實之木根必傷，掘臧之家後必殃。重，直龍翻。〕</font></font><font size=4px>且人所以願封侯者，欲上奉祭祝，下求溫飽耳；今祭祀則受太官之賜，衣食則蒙御府餘資，</font><font size=4px color="#009090"><font size=4px>〔自西都以來，皇后家祀其父母，太官供具。御府令，掌中衣服及補澣之屬；飲食則太官主之。此言衣食皆資於御府，概言之心。〕</font></font><font size=4px>斯豈不可足，而必當得一縣乎！吾計之孰矣，</font><font size=4px color="#009090"><font size=4px>〔古字孰熟通。〕</font></font><font size=4px>勿有疑也！

 　　夫至孝之行，安親為上。</font><font size=4px color="#009090"><font size=4px>〔揚子曰：孝莫大於寧親，寧親莫大於四表之驩心。行，下孟翻。〕</font></font><font size=4px>今數遭變異，</font><font size=4px color="#009090"><font size=4px>〔數，所角翻。〕</font></font><font size=4px>穀價數倍，憂惶晝夜，不安坐臥，而欲先營外家之封，違慈母之拳拳乎！</font><font size=4px color="#009090"><font size=4px>〔賢曰：拳拳，猶勤勤也，音權。〕</font></font><font size=4px>吾素剛急，有匈中氣，不可不順也。</font><font size=4px color="#009090"><font size=4px>〔匈中氣，今所謂上氣之疾。匈，與胸同。〕</font></font><font size=4px>子之未冠，由於父母，已冠成人，則行子之志。</font><font size=4px color="#009090"><font size=4px>〔冠，古玩翻。〕</font></font><font size=4px>念帝，人君也；吾以未踰三年之故，自吾家族，故得專之。若陰陽調和，邊境清靜，然後行子之志；吾但當含飴弄孫，</font><font size=4px color="#009090"><font size=4px>〔方言曰：飴，餳也，宋、衛之間通語。〕</font></font><font size=4px>不能復關政矣。」</font><font size=4px color="#009090"><font size=4px>〔關，豫政也。復，扶又翻。〕</font></font><font size=4px>上乃止。

 　　太后嘗詔三輔：諸馬婚親有屬託郡縣、干亂吏治者，以法聞。</font><font size=4px color="#009090"><font size=4px>〔繩之以法而奏聞也。屬，之欲翻。治，直吏翻。〕</font></font><font size=4px>太夫人葬起墳微高，</font><font size=4px color="#009090"><font size=4px>〔太夫人，太后母也。漢列侯墳高四丈，關內侯以下至庶人有差。〕</font></font><font size=4px>太后以為言，兄衛尉廖等即時減削。其外親有謙素義行者，</font><font size=4px color="#009090"><font size=4px>〔行，下孟翻。〕</font></font><font size=4px>輒假借溫言，賞以財位；如有纖介，則先見嚴恪之色，</font><font size=4px color="#009090"><font size=4px>〔見，賢遍翻。〕</font></font><font size=4px>然後加譴。其美車服、不遵法度者，便絕屬籍，遣歸田里。</font><font size=4px color="#009090"><font size=4px>〔絕外戚之屬籍也。〕</font></font><font size=4px>廣平、鉅鹿、樂成王，車騎朴素，無金銀之飾，</font><font size=4px color="#009090"><font size=4px>〔廣平王羨，鉅鹿王恭，樂成王黨，皆明帝子。〕</font></font><font size=4px>帝以白太后，即賜錢各五百萬。於是內外從化，被服如一；</font><font size=4px color="#009090"><font size=4px>〔被，皮義翻。〕</font></font><font size=4px>諸家惶恐，倍於永平時。置織室，蠶於濯龍中，</font><font size=4px color="#009090"><font size=4px>〔續漢志：濯龍監，屬鉤盾令。本註曰：渥龍，亦園名，近北宮。〕</font></font><font size=4px>數往觀視，以為娛樂。</font><font size=4px color="#009090"><font size=4px>〔數，所角翻。樂，音洛。〕</font></font><font size=4px>常與帝旦夕言道政事及教授小王論語經書，</font><font size=4px color="#009090"><font size=4px>〔小王，諸王年尚幼，未就國者。〕</font></font><font size=4px>述敘平生，雍和終日。

 　　馬廖慮美業難終，上疏勸成德政曰：「昔元帝罷服官，</font><font size=4px color="#009090"><font size=4px>〔事見二十八卷初元五年。〕</font></font><font size=4px>成帝御浣衣，</font><font size=4px color="#009090"><font size=4px>〔言服浣濯之衣 也。〕</font></font><font size=4px>哀帝去樂府，</font><font size=4px color="#009090"><font size=4px>〔事見三十三卷綏和二年。去，羌呂翻。〕</font></font><font size=4px>然而侈費不息，至於衰亂者，百姓從行不從言也。</font><font size=4px color="#009090"><font size=4px>〔書曰：違上所命，從厥攸好。行，下孟翻。〕</font></font><font size=4px>夫 改政移風，必有其本。傳曰：『吳王好劍客，百姓多創瘢；</font><font size=4px color="#009090"><font size=4px>〔傳，直戀翻。創，初良翻。瘢，蒲官翻，痕也。好劍客，蓋指吳闔閭木。〕</font></font><font size=4px>楚王好細腰，宮中多餓 死。』</font><font size=4px color="#009090"><font size=4px>〔墨子曰：楚靈王好細腰，而國多餓人。〕</font></font><font size=4px>長安語曰：</font><font size=4px color="#009090"><font size=4px>〔賢曰：當時諺語。〕</font></font><font size=4px>『城中好高結，四方高一尺；</font><font size=4px color="#009090"><font size=4px>〔結，讀曰髻。〕</font></font><font size=4px>城中好廣眉，四方且半額；城中 好大袖，四方全匹帛。』斯言如戲，有切事實。前下制度未幾，後稍不行；</font><font size=4px color="#009090"><font size=4px>〔未幾，言未幾時也。幾，居豈翻。〕</font></font><font size=4px>雖或吏不奉法，良由慢起京師。今陛下素簡所安， 發自聖性，</font><font size=4px color="#009090"><font size=4px>〔賢曰：言儉素簡約，后之所安。〕</font></font><font size=4px>誠令斯事一竟，</font><font size=4px color="#009090"><font size=4px>〔竟，猶終也。〕</font></font><font size=4px>則四海誦德，聲薰天地，</font><font size=4px color="#009090"><font size=4px>〔賢曰：薰，猶蒸也，言芳聲薰天地也。〕</font></font><font size=4px>神明可通，況於行令乎！」太后深納之。

 　　初，安夷縣吏略妻卑湳種羌人婦，</font><font size=4px color="#009090"><font size=4px>〔安夷縣屬金城郡。杜預曰：不以道取曰略。湳，乃感翻。種，章勇翻；下同。〕</font></font><font size=4px>吏為其夫所殺，安夷長宗延追之出塞。</font><font size=4px color="#009090"><font size=4px>〔長，知兩翻。〕</font></font><font size=4px>種人恐見誅，遂共殺延而與勒姐、吾良二種相結為寇。</font><font size=4px color="#009090"><font size=4px>〔勒姐羌居勒姐溪，因以為種名。〕</font></font><font size=4px>於是燒當羌豪滇吾之子迷吾率諸種俱反，</font><font size=4px color="#009090"><font size=4px>〔姐，子也翻，又音紫。滇，音顛。〕</font></font><font size=4px>敗金城太守郝崇。</font><font size=4px color="#009090"><font size=4px>〔敗，補萬翻。郝，呼各翻；姓譜：殷帝乙有子期，封太原郝鄉，後因氏焉。〕</font></font><font size=4px>詔以武威太守北地傅育為護 羌校尉，自安夷徙居臨羌。</font><font size=4px color="#009090"><font size=4px>〔臨羌縣，屬金城郡。杜佑曰：臨羌在今西平郡。水經註：湟水東合安夷川水，又東逕安夷縣，故城在漢西平亭東七十里。湟水又東合勒 姐溪水。〕</font></font><font size=4px>迷吾又與封養種豪布種等五萬餘人共寇隴西、漢陽。</font><font size=4px color="#009090"><font size=4px>〔本天水郡，明帝永平十七年，改名漢陽。〕</font></font><font size=4px>秋，八月，遣行車騎將軍馬防、長水校尉耿恭將北軍五 校兵</font><font size=4px color="#009090"><font size=4px>〔武帝置北軍八校，中壘、屯騎、越騎、長水、胡騎、射聲、步兵、虎賁也；中興，省中壘、胡騎、虎賁，惟越騎、屯騎、步兵、長水、射聲五交。屯騎、越 騎、步兵、射聲各領士七百人，長水領烏桓胡騎七百三十六人，皆宿衛兵也。〕</font></font><font size=4px>及諸邵射士三萬人擊之。</font><font size=4px color="#009090"><font size=4px>〔馬防傳云：積射士。〕</font></font><font size=4px>第五倫上疏曰：「臣愚以為貴戚可封侯以富之，不當任以職事。何者﹖繩以法則傷恩，私以親則違憲。伏聞馬防今當西征，臣以太后恩仁，陛下至孝，恐卒有纖介，難為意愛。」</font><font size=4px color="#009090"><font size=4px>〔賢曰：死卒然有小過，愛而不罰，則廢法也。卒，讀曰猝。〕</font></font><font size=4px>帝不從。

 　　馬防等軍到冀，布橋等圍南部都尉於臨洮，</font><font size=4px color="#009090"><font size=4px>〔前書，隴西南部都尉治臨洮。賢曰：即今岷、洮二州地。〕</font></font><font size=4px>防進擊，破之，斬首虜四千餘人，遂解臨洮圍；其眾皆降，唯布橋等二萬餘人屯望曲谷不下。</font><font size=4px color="#009090"><font size=4px>〔酈道元註水經云：望曲在臨洮西南，去龍桑城二百里。〕</font></font><font size=4px>

 　　十二月，戊寅，有星孛于紫宮。</font><font size=4px color="#009090"><font size=4px>〔晉天文志：中宮，北極五星，鉤陳六星，皆在紫宮中。紫宮垣十五星，其西蕃七，東蕃八。孛，蒲內翻。〕</font></font><font size=4px>

 　　帝納竇勳女為貴人，有寵。</font><font size=4px color="#009090"><font size=4px>〔為後諸竇竊權張本。〕</font></font><font size=4px>貴人母，即東海恭王女沘陽公主也。</font><font size=4px color="#009090"><font size=4px>〔沘，音比。〕</font></font><font size=4px>

 　　第五倫上疏曰：「光武承王莽之餘，頗以嚴猛為政，後代因之，遂成風化；郡國所舉，類多辦職俗吏，殊未有寬博之選以應上求者也。陳留令劉豫，冠軍令駟協，</font><font size=4px color="#009090"><font size=4px>〔陳留縣，屬陳留郡。冠軍縣，屬南陽郡。冠，古玩翻。〕</font></font><font size=4px>並以刻薄之姿，務為嚴苦，吏民愁怨，莫不疾之。而今之議者反以為能，違天心，失經義；非徒應坐豫、協，亦宜譴舉者。務進仁賢以任時政，不過數人，則風俗自化矣。臣嘗讀書記，知秦以酷急亡國，又目見幵莽亦以苛法自滅，故勤勤懇懇，實在於此。又聞諸王、主、貴戚，驕奢踰制，京師尚然，何以示遠！故曰：『其身不正，雖令不行，』</font><font size=4px color="#009090"><font size=4px>〔論語孔子之言。〕</font></font><font size=4px>以身教者從，以言教者訟。」上善之。倫雖天性峭直，</font><font size=4px color="#009090"><font size=4px>〔賢曰：峭，峻也，音七笑翻。〕</font></font><font size=4px>然常疾俗吏苛刻，論議每依寬厚云。

 　　三年（戊寅、七八）

 　　春，正月，己酉，宗祀明堂，登靈臺，赦天下。

 　　馬防擊布橋，大破之，</font><font size=4px color="#009090"><font size=4px>〔考異曰：帝紀，防破羌在四月。蓋春破而京師四月始聞也。今從防傳。〕</font></font><font size=4px>布橋將種人萬餘降，詔徵防還。留耿恭擊諸未服者，斬首虜千餘人，勒姐、燒何等十三種數萬人，皆詣恭降。</font><font size=4px color="#009090"><font size=4px>〔姐，音紫，又子也翻。種，章勇翻。〕</font></font><font size=4px>恭嘗以言事忤馬防，</font><font size=4px color="#009090"><font size=4px>〔初，恭出隴西，上言薦竇固鎮撫涼部，由是大忤於防。忤，五故翻。〕</font></font><font size=4px>監營謁者承旨，奏恭不憂軍事，坐徵下獄，免官。</font><font size=4px color="#009090"><font size=4px>〔監，古銜翻。下，遐稼翻。〕</font></font><font size=4px>

 　　三月，癸巳，立貴人竇氏為皇后。

 　　初，顯宗之世，治虖沱、石臼河，從都慮至羊賜倉，</font><font size=4px color="#009090"><font size=4px>〔賢曰：石臼河，在今定州唐縣東北。酈道元註水經云：汾陽故城積粟所在，謂之羊腸倉，在晉陽西北；石帯縈紆，若羊賜焉，故以為名。今嵐州界羊腸坂是也。唐嵐州宜芳縣，本漢汾陽縣，隋置嵐城縣，唐更名宜芳。杜佑曰：宜芳縣有古秀容城，漢羊腸倉。余考水經註云：按司馬彪郡國志，常山南行唐縣有石臼谷，蓋欲乘呼沱之水，轉山東之漕，自都慮至羊腸倉，慼汾水以漕太原。又考郡國志，常山蒲吾縣註引古今註曰：永平十年，作常山呼沱河蒲吾渠通漕船。又考班固地理志，太原郡上艾縣註曰：綿曼水東至蒲吾入呼沱水。又蒲吾縣註曰：大白渠水首受綿曼水，東南至下曲陽入斯洨。則知此漕自大白渠入綿曼水，自綿曼水轉入汾水以達羊腸倉也。慮，音閭，杜佑曰：石臼河，在定州唐昌縣。唐昌，漢苦陘縣也。〕</font></font><font size=4px>欲令通漕。太原吏民苦役，連年無成，死者不可勝算。</font><font size=4px color="#009090"><font size=4px>〔勝，音升。〕</font></font><font size=4px>帝以郎中鄧訓為謁者，監領其事。訓考量隱括，</font><font size=4px color="#009090"><font size=4px>〔賢曰：隱審量括之也。孫卿子曰：鉤木必待隱括蒸揉，然後直也。監，古銜翻。量，音良。〕</font></font><font size=4px>知其難成，具以上言。</font><font size=4px color="#009090"><font size=4px>〔上，時掌翻。〕</font></font><font size=4px>夏，四月，己巳，詔罷其役，更用驢輦，</font><font size=4px color="#009090"><font size=4px>〔更，工衡翻。〕</font></font><font size=4px>歲省費億萬計，全活徒士數千人。訓，禹之子也。

 　　閏月，西域假司馬班超率疏勒、康居、于窴、拘彌兵一萬人攻姑墨石城，破之，</font><font size=4px color="#009090"><font size=4px>〔前書，姑墨國治南城，去長安八千一百五十里。〕</font></font><font size=4px>斬首七百級。

 　　冬，十二月，丁酉，以馬防為車騎將軍。

 　　武陵

 　　是歲，有司奏遣廣平王羨、鉅鹿王恭、樂成王黨俱就國；上性篤愛，不忍與諸王乖離，遂皆留京師。

 　　四年（己卯、七九）

 　　春，二月，庚寅，太尉牟融薨。

 　　夏，四月，戊子，立皇子慶為太子。

 　　己丑，徙鉅鹿王恭為江陵王，汝南王暢為梁王，常山王昞為淮陽王。

 　　辛卯，封皇子伉為千乘王，全為平春王。</font><font size=4px color="#009090"><font size=4px>〔平春縣，屬江夏郡。伉，音抗。乘，繩證翻。〕</font></font><font size=4px>

 　　有司連據舊典，請封諸舅；帝以天下豐稔，方垂無事，癸卯，遂封衛尉廖為順陽侯，</font><font size=4px color="#009090"><font size=4px>〔順陽侯國，屬南陽郡。賢曰：故城在今鄧州穰縣西。〕</font></font><font size=4px>車騎將軍防為潁陽侯，</font><font size=4px color="#009090"><font size=4px>〔潁陽縣，屬潁川郡。〕</font></font><font size=4px>執金吾光為許侯。</font><font size=4px color="#009090"><font size=4px>〔許縣，屬潁川郡。〕</font></font><font size=4px>太后聞之曰：「吾少壯時，但慕竹帛，志不顧命。</font><font size=4px color="#009090"><font size=4px>〔賢曰：言慕古人書名竹帛，不顧命之長短。少，詩沼翻。〕</font></font><font size=4px>今雖已老，猶戒之在得，</font><font size=4px color="#009090"><font size=4px>〔論語：孔子曰：及其老也，戒之在得。〕</font></font><font size=4px>故日夜惕厲，</font><font size=4px color="#009090"><font size=4px>〔惕，懼也；厲，危也。〕</font></font><font size=4px>思自降損，冀乘此道，不負先帝。所以化導兄弟，共同斯志，欲令瞑目之日，無所復恨，何意老志復不從哉！</font><font size=4px color="#009090"><font size=4px>〔瞑，莫定翻。復，扶又翻。〕</font></font><font size=4px>萬年之日長恨矣！」廖等並辭讓，願就關內侯，</font><font size=4px color="#009090"><font size=4px>〔考異曰：皇后紀稱「廖等並辭讓，願就關內侯，太合聞之云云；廖等不得已受封爵。」按太后之辭，皆不欲封廖等之意，而史家文勢，反似太后欲令廖等受封。今輒移廖等辭讓於太后語下，使文勢有序，讀者易解。〕</font></font><font size=4px>帝不許。廖等不得已受封爵而上書辭位，帝許之。五月，丙辰，防、廖、光皆以特進就。

 　　甲戌，以司徒鮑昱為太尉，南陽太守桓虞為司徒。

 　　六月，癸丑，皇太后馬氏崩。帝既為太后所養，專以馬氏為外 家，故賈貴人不登極位，賈氏親族無受寵榮者。及太后崩，但加貴人王赤綬，</font><font size=4px color="#009090"><font size=4px>〔漢制：貴人綠綬，三采綠、紫、紺，長二丈一尺，二百四十首；諸侯赤綬，四采赤、 黃、縹、紺、長二丈一尺，三百首。〕</font></font><font size=4px>安車一駟，永巷宮人二百，</font><font size=4px color="#009090"><font size=4px>〔賢曰：永巷宮人，宮婢也。〕</font></font><font size=4px>御府雜帛二萬匹，大司農黃金千斤，錢二千萬而已。

 　　秋，七月，壬戌，葬明德皇后。</font><font size=4px color="#009090"><font size=4px>〔賢曰：諡法：中和純淑曰德。〕</font></font><font size=4px>

 　　校書郎楊終建言：「宣帝博徵群儒，論定五經於石渠閣。</font><font size=4px color="#009090"><font size=4px>〔事見二十七卷甘露三年。〕</font></font><font size=4px>方今天下少事，</font><font size=4px color="#009090"><font size=4px>〔少，詩沼翻。〕</font></font><font size=4px>學者得成其業，而章句之徒，破壞大體。</font><font size=4px color="#009090"><font size=4px>〔壞，音怪。〕</font></font><font size=4px>宜如石渠故事，永為後世則。」帝從之。 冬，十一月，壬戌，詔太常：</font><font size=4px color="#009090"><font size=4px>〔句斷。〕</font></font><font size=4px>「將、大夫、博士、郎官及諸儒會白虎觀，議五經同異。」</font><font size=4px color="#009090"><font size=4px>〔將，即亮翻。將，三署及虎賁、羽林中郎將也。大夫，光祿、 太中、中散、諫議大夫也。博士，五經博士也。郎官，五署郎及尚書郎、蘭臺、東觀校書郎也。白虎觀在北宮。觀，古玩翻。〕</font></font><font size=4px>使五官中郎將魏應承制問，侍中淳于 恭奏，帝親稱制臨決，作白虎議奏，名儒丁鴻、樓望、成封、桓郁、班固、賈逵及廣平王羨皆焉。固，超之兄也。</font><font size=4px color="#009090"><font size=4px>〔與，讀曰預。〕</font></font><font size=4px>

 　　五年（庚辰、八○）

 　　春，二月，庚辰朔，日有食之；詔舉直言極諫。

 　　荊、豫諸郡兵討漊中蠻，破之。</font><font size=4px color="#009090"><font size=4px>〔漊，郎侯翻。〕</font></font><font size=4px>

 　　夏，五月，辛亥，詔曰：「朕思遲直士，側席異聞，</font><font size=4px color="#009090"><font size=4px>〔賢曰：遲，猶希望也，音持二翻。側席，謂不正坐，所以待賢良也。〕</font></font><font size=4px>其先至者，各已發憤吐懣，</font><font size=4px color="#009090"><font size=4px>〔懣，莫困翻，又莫旱翻。〕</font></font><font size=4px>略聞子大夫之志矣。皆欲置於左右，顧問省納。</font><font size=4px color="#009090"><font size=4px>〔句斷。省，悉景翻。〕</font></font><font size=4px>建武詔書又曰：『堯試臣以職，不直以言語筆札。』今外官多曠，並可以補任。」

 　　戊辰，太傅赵熹薨。

 　　班超欲遂平西域，上疏請兵曰：「臣竊見先帝欲開西域，故北擊匈奴，西使外國，</font><font size=4px color="#009090"><font size=4px>〔使，疏吏翻。〕</font></font><font size=4px>鄯善、于窴即時向化，鄯、上扇翻。〕今拘彌、莎車、疏勒、月氏、烏孫、康居復願歸附，</font><font size=4px color="#009090"><font size=4px>〔復，扶又翻。〕</font></font><font size=4px>欲共并力，破滅龜茲，平通漢道。若得龜茲，則西域未服者百分之一耳。前世議者皆曰：『取三十六國，號為斷屯奴右臂。』</font><font size=4px color="#009090"><font size=4px>〔賢曰：前書曰：漢遣公主為烏孫夫人，結為昆弟，則是斷屯奴右臂也。哀帝時，劉歆上議曰：武帝立五屬國，起朔方伐朝鮮，起玄菟、樂浪以斷匈奴左臂也；西伐大宛，結烏孫，裂匈奴之右臂也。南面，以西為右。斷，丁管翻。〕</font></font><font size=4px>今西域諸國，自日之所 入，莫不向化，</font><font size=4px color="#009090"><font size=4px>〔西域傳曰：自條支國乘水西行，可百餘日，近日所入也。〕</font></font><font size=4px>大小欣欣，貢奉不絕，唯延</font><span class="h"><font size=4px>【章：甲十六行本「延」作「焉」；乙十一行本同；孔本 同；張校同。】</font></font><font size=4px>耆、龜茲獨未服從。臣前與官屬三十六人奉使絕域，備遭艱繍，自孤守疏勒，於今五載，</font><font size=4px color="#009090"><font size=4px>〔使，疏吏翻。載，子亥翻。〕</font></font><font size=4px>胡夷情數，臣頗識之，問其城郭小大，皆言倚漢與依天等。</font><font size=4px color="#009090"><font size=4px>〔謂城郭之國，若小若大，其言皆然。〕</font></font><font size=4px>以是效之，</font><font size=4px color="#009090"><font size=4px>〔賢曰：效猶驗也。〕</font></font><font size=4px>則蔥領可通，</font><font size=4px color="#009090"><font size=4px>〔古領、嶺字通。〕</font></font><font size=4px>龜茲可伐。今宜拜龜茲侍弓白霸為其國王，以步騎數百送之，與諸國連兵，歲月之間，龜茲可禽。以夷狄攻夷狄，計之善者也！臣見莎車、疏勒田地肥廣，草牧饒衍，不比敦煌、鄯善間也，</font><font size=4px color="#009090"><font size=4px>〔敦，徒門翻。〕</font></font><font size=4px>兵可不費中國而糧食自足。且姑墨、溫宿二王，特為龜 茲所置，</font><font size=4px color="#009090"><font size=4px>〔前書，溫宿國治溫宿城，去長安八千三百五十里。〕</font></font><font size=4px>既非其種，</font><font size=4px color="#009090"><font size=4px>〔種，章勇翻。〕</font></font><font size=4px>更相厭苦，其勢必有降者；若二國來降，則龜茲自破。</font><font size=4px color="#009090"><font size=4px>〔更，工衡翻。 降，戶江翻；下同。〕</font></font><font size=4px>願下臣章，參考行事，誠有萬分，死復何復！</font><font size=4px color="#009090"><font size=4px>〔下，遐稼翻。復，扶又翻。〕</font></font><font size=4px>臣超區區特蒙神靈，竊冀未便僵仆，目見西域平定，陛下舉萬年 今觴，</font><font size=4px color="#009090"><font size=4px>〔言西域平定，廷臣畢賀，天子為之舉觴也。〕</font></font><font size=4px>薦勳祖廟，布大喜於天下。」</font><font size=4px color="#009090"><font size=4px>〔賢曰：薦，進也。勳，功也。左氏傳曰：反行飲至，舍爵策勳也。余謂超蓋言平西域，告成功於祖廟也。〕</font></font><font size=4px>書奏，帝知其功可成，議欲給兵。平陵徐幹上疏，願奮身佐超，帝以幹為假司馬，將弛刑及義從千人就超。</font><font size=4px color="#009090"><font size=4px>〔弛，刑徒也。義從，自奮願從行者。或曰：義從胡也。從，才用翻。〕</font></font><font size=4px>

 　　先是莎車以為漢兵不出，</font><font size=4px color="#009090"><font size=4px>〔先，悉薦翻。〕</font></font><font size=4px>遂降於龜茲，而疏勒都尉番辰亦叛。</font><font size=4px color="#009090"><font size=4px>〔賢曰：番，音潘。〕</font></font><font size=4px>會徐幹適至，超遂與幹擊番辰，大破之，斬首千餘級。欲進攻龜茲，以烏孫兵強，宜因其力，乃上言：「烏孫大國，控弦十萬，故武帝妻以公主，</font><font size=4px color="#009090"><font size=4px>〔事見二十一卷元封六年。妻，七細翻。〕</font></font><font size=4px>至孝宣帝卒得其用，</font><font size=4px color="#009090"><font size=4px>〔事見二十四卷本始三年。卒，子恤翻。〕</font></font><font size=4px>今可遣使招慰，與共合力。」帝納之。

 　　六年（辛巳、八一）

 　　春，二月，辛卯，琅邪孝王京薨。

 　　夏，六月，丙辰，太尉鮑昱薨。

 　　辛未晦，日有食之。

 　　秋，七月，癸巳，以大司農鄧彪為太尉。

 　　武都太守廉范遷蜀郡太守。成都民物豐盛，邑富逼側，舊制，禁民夜作以防火災，而更相隱蔽，燒者日屬。</font><font size=4px color="#009090"><font size=4px>〔更，工衡翻。屬，之欲翻；聯也，聯日有火也。〕</font></font><font size=4px>范乃毀削先令，但嚴使儲水而已。百姓以為便，歌之曰：「廉叔度，來何暮！</font><font size=4px color="#009090"><font size=4px>〔廉范，字叔度。〕</font></font><font size=4px>不禁火，民安作。</font><font size=4px color="#009090"><font size=4px>〔賢曰：作，協韻則護翻。〕</font></font><font size=4px>昔無襦，今五絝。」</font><font size=4px color="#009090"><font size=4px>〔襦，汝朱翻，短衣也。絝，五故翻，脛衣也。〕</font></font><font size=4px>

 　　帝以沛王等將入朝，遣謁者賜貂裘</font><font size=4px color="#009090"><font size=4px>〔說文曰：貂鼠大而黃黑，出胡丁零國。〕</font></font><font size=4px>及太官食物、珍果，又使大鴻臚竇固持節郊迎。</font><font size=4px color="#009090"><font size=4px>〔臚，陵如翻。〕</font></font><font size=4px>帝親自循行邸第，</font><font size=4px color="#009090"><font size=4px>〔行，下孟翻。〕</font></font><font size=4px>豫設帷牀，其錢帛、器物無不充備。

 　　七年（壬午、八二）

 　　春，正月，沛王輔、濟南王康、東平王蒼、中山王焉、東海王政、琅邪王宇來朝。</font><font size=4px color="#009090"><font size=4px>〔政，東海王彊子。宇，琅邪王京子。濟，子禮翻。〕</font></font><font size=4px>詔沛、濟南、東平、中山王贊拜不名；</font><font size=4px color="#009090"><font size=4px>〔賢曰：謂讚者不唱其名。余謂四王，帝諸公也，故異其禮。〕</font></font><font size=4px>升殿乃拜，上親答之，所以寵光榮顯，加於前古。每入宮，輒以輦迎，至省閣乃下，</font><font size=4px color="#009090"><font size=4px>〔省閣，入禁中閣門也。〕</font></font><font size=4px>上為之興席改容，</font><font size=4px color="#009090"><font size=4px>〔為，于偽翻；下同。〕</font></font><font size=4px>皇后親拜於內；皆鞠躬辭謝不自安。</font><font size=4px color="#009090"><font size=4px>〔鞠，曲也。鞠躬，曲身也。〕</font></font><font size=4px>三月，大鴻臚奏遣諸王歸國，帝特留東平王蒼於京師。

 　　初，明德太后為帝納扶風宋楊二女為貴人，大貴人生太子慶；梁松弟竦有二女，亦為貴人，小貴人生皇子肇。竇皇后無子，養肇為子。 宋貴人有寵於馬太后，太后崩，竇皇后寵盛，與母沘陽公主謀陷宋氏，</font><font size=4px color="#009090"><font size=4px>〔沘，音比。〕</font></font><font size=4px>外令兄弟求其纖過，內使御者偵伺得失。</font><font size=4px color="#009090"><font size=4px>〔賢曰：偵，候也；音丑政翻。廣雅 曰：偵，問也。伺，相吏翻。〕</font></font><font size=4px>宋貴人病，思生兔，</font><font size=4px color="#009090"><font size=4px>〔兔，獸名。口有缺，尻有九孔，舐毫而孕，生子從口出。霜前獵取而食之，其味甚美。〕</font></font><font size=4px>令家求之，因誣言欲為厭勝之術，</font><font size=4px color="#009090"><font size=4px>〔厭，一葉翻，又於琰翻。〕</font></font><font size=4px>由是太子出居承祿觀。</font><font size=4px color="#009090"><font size=4px>〔續漢志：中藏府有承祿署。〕</font></font><font size=4px>夏六月，甲寅，詔曰：「皇太子有失惑無常之性，不可以奉宗廟。大義滅親，</font><font size=4px color="#009090"><font size=4px>〔春秋左氏傳之言。〕</font></font><font size=4px>況降退乎！今廢慶為清河王。皇子肇，保育皇后，承訓懷礮，</font><font size=4px color="#009090"><font size=4px>〔礮，衣襟，衣臥席也。〕</font></font><font size=4px>今以肇為皇太子。」遂出宋貴人姊妹置丙舍，</font><font size=4px color="#009090"><font size=4px>〔丙舍，宮中之室，以甲乙為次也。續漢志：南宮有丙署。〕</font></font><font size=4px>使小黃門蔡倫案之。二貴人皆飲藥自殺，父議郎楊免歸本郡。慶時雖幼，亦知避嫌畏禍，言不敢及宋氏；帝更憐之，敕皇后令衣服與太子齊等。太子亦親愛慶，入則共室，出則同輿。

 　　己未，徙廣平王羨為西平王。</font><font size=4px color="#009090"><font size=4px>〔西平縣，屬汝南郡。賢曰：西平故柏子國，在今豫州吳房縣西北。〕</font></font><font size=4px>

 　　秋，八月，令酎畢，</font><font size=4px color="#009090"><font size=4px>〔酎，直又翻。〕</font></font><font size=4px>有司復奏遣東平王蒼歸國，</font><font size=4px color="#009090"><font size=4px>〔復，扶又翻。〕</font></font><font size=4px>帝乃許之，手詔賜蒼曰：「骨肉天性，誠不以遠近為親疏；然數見顏弝，</font><font size=4px color="#009090"><font size=4px>〔數，所角翻。〕</font></font><font size=4px>情重昔時。念王久勞，思得還休，欲署大鴻臚奏，不忍不筆，顧授小黃門；</font><font size=4px color="#009090"><font size=4px>〔賢曰：大鴻臚奏主歸國，小黃門受詔者。臚，陵如翻。〕</font></font><font size=4px>中心戀戀，惻然不能言。」於是車駕祖送，</font><font size=4px color="#009090"><font size=4px>〔祖道供張以送之。〕</font></font><font size=4px>流涕而訣；復賜乘輿服御、珍寶、輿馬，錢布以億萬計。</font><font size=4px color="#009090"><font size=4px>〔復，扶又翻。乘，繩證翻。〕</font></font><font size=4px>

 　　 九月，甲戌，帝幸偃師，</font><font size=4px color="#009090"><font size=4px>〔偃師縣，屬河南郡。〕</font></font><font size=4px>東涉卷津，</font><font size=4px color="#009090"><font size=4px>〔卷縣，屬河南郡，其北即河津。卷，丘權翻。〕</font></font><font size=4px>至河內，下詔曰：「車駕行秋稼，觀收穫，</font><font size=4px color="#009090"><font size=4px>〔行，下 孟翻。〕</font></font><font size=4px>因涉郡界，皆精騎輕行，無他輜重。</font><font size=4px color="#009090"><font size=4px>〔重，直用翻。〕</font></font><font size=4px>不得輒脩道橋，遠離城郭，</font><font size=4px color="#009090"><font size=4px>〔離，力智翻。〕</font></font><font size=4px>遣吏逢迎，刺探起居，</font><font size=4px color="#009090"><font size=4px>〔賢曰：刺探，謂候伺也。刺， 七亦翻。探，音湯勘翻〕</font></font><font size=4px>出入前後，以為煩擾。動務省約，但患不能脫粟瓢飲耳。」</font><font size=4px color="#009090"><font size=4px>〔賢曰：晏子相齊，食脫粟之飯。孔子曰：顏回一瓢飲。〕</font></font><font size=4px>己酉，進幸鄴；辛卯，還宮。

 　　冬，十月，癸丑，帝行幸長安，封蕭何末孫熊為酇侯。進幸槐里、岐山；</font><font size=4px color="#009090"><font size=4px>〔槐里縣，屬扶風。杜佑曰：槐里，周曰犬丘，秦曰廢丘，漢改曰槐里。岐山，在扶風美陽縣。〕</font></font><font size=4px>又幸長平，御池陽宮，東至高陵；十二月丁亥，還宮。

 　　東平獻王蒼疾病，</font><font size=4px color="#009090"><font size=4px>〔考異曰：范書作「憲」，今從袁紀。〕</font></font><font size=4px>馳遣名醫、小黃門侍疾，使者冠蓋不絕於道。又置驛馬，千里傳問起居。</font><font size=4px color="#009090"><font size=4px>〔傳，直戀翻。〕</font></font><font size=4px>

 　　八年（癸未、八三）

 　　春，正月，壬辰，王薨。詔告中傅「封上王自建武以來章奏，並集覽焉。」遣大鴻臚持節監喪，</font><font size=4px color="#009090"><font size=4px>〔上，時掌翻。監，古銜翻。〕</font></font><font size=4px>令四姓小侯、諸國王、主悉會葬。

 　　夏，六月，北匈奴三木樓訾大人稽留斯等率三萬餘人款五原塞降。</font><font size=4px color="#009090"><font size=4px>〔稽留斯等部落，蓋居三木樓山。訾，子斯翻。〕</font></font><font size=4px>

 　　冬，十二月，甲午，上行幸陳留、梁國、淮陽、潁陽；戊申，還宮。

 　　太子肇之立也，梁氏私相慶；諸竇聞而惡之。</font><font size=4px color="#009090"><font size=4px>〔惡，烏靈翻。〕</font></font><font size=4px>皇后欲專名外家，忌梁貴人姊妹，數譖之於弟，</font><font size=4px color="#009090"><font size=4px>〔數，所角翻。〕</font></font><font size=4px>漸致疏嫌。是歲，竇氏作飛書，陷梁竦以惡逆，</font><font size=4px color="#009090"><font size=4px>〔賢曰：飛書，若今匿名書也。〕</font></font><font size=4px>竦遂死獄中，家屬徙九真，貴人姊妹以憂死。辭語連及梁松妻舞陰公主，坐徙新城。</font><font size=4px color="#009090"><font size=4px>〔新城縣屬河南郡。賢曰：今洛州伊闕縣。〕</font></font><font size=4px>

 　　5順陽侯馬廖，謹篤自守，而性寬緩，不能教勒子弟，皆驕奢不謹。校書郎楊終與廖書，戒之曰：「君位地尊重，海內所望。黃門郎年幼，血氣方盛，</font><font size=4px color="#009090"><font size=4px>〔賢曰：廖弟防及光俱為黃門郎。〕</font></font><font size=4px>即無長君退讓之風，</font><font size=4px color="#009090"><font size=4px>〔孝文竇皇后兄長君，退讓不敢以富貴驕人。長，知兩翻。〕</font></font><font size=4px>而要結輕狡無行之客，</font><font size=4px color="#009090"><font size=4px>〔要，一遙翻。行，下孟翻。〕</font></font><font size=4px>縱而莫誨，視成任性，覽</font><span class="h"><font size=4px>【張：「覽」作「鑒」。】</font></font><font size=4px>念前往，可為寒心！」廖不能從。防、光兄弟資產巨億，大起第觀，</font><font size=4px color="#009090"><font size=4px>〔觀，古玩翻。〕</font></font><font size=4px>彌亙街路，食客常數百人。防又多物馬畜，賦斂羌、胡。帝不喜之，數加譴敕，</font><font size=4px color="#009090"><font size=4px>〔斂，力贍翻。喜，許記翻。數，所角翻。〕</font></font><font size=4px>所以禁遏甚備。由是權勢稍損，賓客亦衰。

 　　廖子豫為步兵校尉，投書怨誹。於是有司并奏防、光兄弟奢侈踰僭，濁亂聖化，悉免就國。臨上路，</font><font size=4px color="#009090"><font size=4px>〔上，時掌翻。〕</font></font><font size=4px>詔曰：「舅氏一門俱就國封，四時陵廟無助祭先后者，朕甚傷之。其令許侯思繮田廬，</font><font size=4px color="#009090"><font size=4px>〔許侯，光也。賢曰：留之於京，守田廬而思愆過也。繮，與愆同。〕</font></font><font size=4px>有司勿復請，</font><font size=4px color="#009090"><font size=4px>〔復，扶又翻。〕</font></font><font size=4px>以慰朕渭陽之情。」</font><font size=4px color="#009090"><font size=4px>〔秦康公送舅晉文公于渭陽，念母之不見也。其詩曰：我見舅氏，如母存焉。〕</font></font><font size=4px>光比防稍為謹密，故帝特留之，後復位特進。豫隨廖歸國，考擊物故。</font><font size=4px color="#009090"><font size=4px>〔謂死於考掠也。〕</font></font><font size=4px>後復有詔還廖京師。</font><font size=4px color="#009090"><font size=4px>〔復，扶又翻。〕</font></font><font size=4px>

 　　諸馬既得罪，竇氏益貴盛。皇后兄憲為侍中、虎賁中郎將，弟篤為黃門侍郎，並侍宮省，賞賜累積；喜文通賓客。</font><font size=4px color="#009090"><font size=4px>〔喜，許記翻。〕</font></font><font size=4px>司空第五倫上疏曰：「臣伏見充賁中郎將竇憲，椒房之親，典司禁兵，出入省闥，年盛志美，卑讓樂善，此誠其好士交結之方。</font><font size=4px color="#009090"><font size=4px>〔樂，音洛。好，呼到翻。〕</font></font><font size=4px>然諸出入貴戚者，類多瑕釁禁錮之人，尤少守約安貧之節；士大夫無志之徒，更相販賣，</font><font size=4px color="#009090"><font size=4px>〔少，詩沼翻。更，工衡翻。〕</font></font><font size=4px>雲集其門，蓋驕佚所從生也。三輔論議者至云，『以貴戚發錮，當復以貴戚浣濯之，</font><font size=4px color="#009090"><font size=4px>〔復，扶又翻。〕</font></font><font size=4px>猶解酲當以酒也。』</font><font size=4px color="#009090"><font size=4px>〔病酒曰酲。〕</font></font><font size=4px>詖險趣勢之徒，誠不可親近。</font><font size=4px color="#009090"><font size=4px>〔趣，七喻翻。近，其靳翻。〕</font></font><font size=4px>臣愚願陛下、中宮嚴敕憲等閉門自守，無妄交通士大夫，防其未萌，慮於無形，令憲永保福祿，君臣交歡，無纖介之隙，此臣之所至願也！」

 　　憲恃宮掖聲勢，自王、主及陰、馬諸家，莫不畏憚。憲以賤直請奪沁水公主園田，</font><font size=4px color="#009090"><font size=4px>〔沁水公主，明帝女。沁水縣，屬河內郡。師古曰：沁，音千浸翻。〕</font></font><font size=4px>主逼畏不敢計。</font><font size=4px color="#009090"><font size=4px>〔計，猶今言計較也。〕</font></font><font size=4px>後帝出過園，</font><font size=4px color="#009090"><font size=4px>〔過，工禾翻；下同。〕</font></font><font size=4px>指以問憲，憲陰喝不得對。</font><font size=4px color="#009090"><font size=4px>〔賢曰：陰喝，猶噎塞也。陰，音於禁翻。喝，音一介翻。余謂喝，訶也；許葛翻。陰，密也，潛也；當帝問之時，密訶左右不得對也。觀帝以趙高指鹿為馬責憲，則陰喝之義可知矣。〕</font></font><font size=4px>後發覺，帝大怒，召憲切責曰：「深思前過奪主田園時，何用愈趙高指鹿為馬！</font><font size=4px color="#009090"><font size=4px>〔事見八卷秦二世三年。賢曰：愈，差也。〕</font></font><font size=4px>久念使人驚怖。</font><font size=4px color="#009090"><font size=4px>〔怖，普布翻。〕</font></font><font size=4px>昔永平中，常令陰黨、陰博、鄧疊三人更相糾察，</font><font size=4px color="#009090"><font size=4px>〔賢曰：以陰、鄧皆外戚，恐其踰侈，故使更相糾察也。博，陰興之子。更，工衡翻。〕</font></font><font size=4px>故諸豪戚莫敢犯法者。今貴主尚見枉奪，何況小民哉！國家棄憲，如孤雛、腐鼠耳！」</font><font size=4px color="#009090"><font size=4px>〔賢曰：鳥子生而啄曰雛。〕</font></font><font size=4px>憲大懼，皇后為毀服深謝，良久乃得解，</font><font size=4px color="#009090"><font size=4px>〔毀服，猶降服也。為，于偽翻。〕</font></font><font size=4px>使以田還主。雖不繩其罪，然亦不授以重任。

 　　臣光曰：人臣之罪，莫大於欺罔，是以明君疾之。孝章謂竇憲何異指鹿為馬，善矣；然卒不能罪憲，</font><font size=4px color="#009090"><font size=4px>〔卒，子恤翻。〕</font></font><font size=4px>則姦臣安所懲哉！夫人主之於臣下，患在不知其姦，苟或知之而復赦之，</font><font size=4px color="#009090"><font size=4px>〔復，扶又翻。〕</font></font><font size=4px>則不若不知之為愈也。何以言之﹖彼或為姦而上不之知，猶有所畏；既知而不能討，彼知其不足畏也，則放縱而無所顧矣！是故知善而不能用，知惡而不能去，</font><font size=4px color="#009090"><font size=4px>〔去，羌呂翻。〕</font></font><font size=4px>人主之深弁也。</font><font size=4px color="#009090"><font size=4px>〔溫公此論，用齊桓公管仲論郭公所以亡國之意。為竇憲擅權張本。〕</font></font><font size=4px>

 　　下邳用紆為雒陽令，</font><font size=4px color="#009090"><font size=4px>〔紆，邕具翻。〕</font></font><font size=4px>下車，先問大姓主名；吏數閭里豪強以對數。</font><font size=4px color="#009090"><font size=4px>〔數，所具翻。章：甲十六行本無「數」字；乙十一行本同；孔本同。〕</font></font><font size=4px>紆厲聲怒曰：「本問貴戚若馬、竇等輩，豈能知此賣菜傭乎！」於是部吏望風旨，爭以激切為事，貴戚跼蹐，</font><font size=4px color="#009090"><font size=4px>〔跼，音局。蹐，資昔翻。毛氏曰：跼，曲也；蹐，累足也。〕</font></font><font size=4px>京師肅清。竇篤夜至止姦亭，亭長霍延拔劍擬篤，肆詈恣口。篤以表聞，詔召司隸校尉、河南尹詣尚書譴問；遣劍戟士收紆，送廷尉詔獄，</font><font size=4px color="#009090"><font size=4px>〔劍戟士，左右都候掌之。〕</font></font><font size=4px>數日，貰出之。</font><font size=4px color="#009090"><font size=4px>〔賢曰：貰，赦也；市夜翻。余謂以貰之為是，則收之為非。〕</font></font><font size=4px>

 　　帝拜班超為將兵長吏，</font><font size=4px color="#009090"><font size=4px>〔大將軍置長史、司馬；其不置將軍而長史特將者為將兵長史。〕</font></font><font size=4px>以徐幹為軍司馬，別遣衛候李邑護送烏孫使者。邑到于竇，值龜茲攻疏勒，恐懼不敢前；因上書陳西域之功不可成，又盛毀超：「擁愛妻，抱愛子，安樂外國，無內顧心。」</font><font size=4px color="#009090"><font size=4px>〔樂，音洛。〕</font></font><font size=4px>超聞之歎曰：「身非曾參而有三至之讒，</font><font size=4px color="#009090"><font size=4px>〔事見三卷周赧王七年。參，疏簪翻。〕</font></font><font size=4px>恐見疑於當時矣！」遂去其妻。</font><font size=4px color="#009090"><font size=4px>〔去，羌呂翻。〕</font></font><font size=4px>帝知超忠，乃切責邑曰：「縱超擁愛妻，抱愛子，思歸之士千餘人，何能盡與超同心乎！」令邑詣超受節度，詔：「若邑任在外者，便留與從事。」</font><font size=4px color="#009090"><font size=4px>〔任，音壬。〕</font></font><font size=4px>超即遣邑將烏孫侍子還京師。徐幹謂超曰：「邑前親毀君，欲敗西域，</font><font size=4px color="#009090"><font size=4px>〔敗，補邁翻。〕</font></font><font size=4px>今何不緣詔書留之，更遣他吏送侍子乎﹖」超曰：「是何言之陋也！以邑毀超，故今遣之。內省不疚，何卹人言！</font><font size=4px color="#009090"><font size=4px>〔賢曰：疚，病也；恤，憂也。論語，孔子曰：內省不疚，夫何憂懼！左氏傳曰：詩云：禮義不愆，何卹人之言！詩，謂逸詩也。省，悉景翻。〕</font></font><font size=4px>快意留之，非忠臣也。」

 　　帝以侍中會稽鄭弘為大司農。</font><font size=4px color="#009090"><font size=4px>〔會，工外翻。〕</font></font><font size=4px>舊交趾七郡貢獻轉運，皆從東沿汎海而至，</font><font size=4px color="#009090"><font size=4px>〔交趾州部南海、蒼梧、鬱林、合蒲、交趾、九真、日南七郡。賢曰：東冶縣，屬會稽郡。太康地理志：漢武帝名為東冶，後改為東候官，今泉州閩縣是。〕</font></font><font size=4px>風波艱阻，沉溺相係。</font><font size=4px color="#009090"><font size=4px>〔沉，持林翻。溺，奴歷翻。〕</font></font><font size=4px>弘奏開零陵、桂陽嶠道，自是夷通，遂為常路。</font><font size=4px color="#009090"><font size=4px>〔賢曰：嶠，嶺也。夷，平也。余據武帝遣路博德伐南越，出桂陽，下湟水，則舊有是路，弘特開帑，金帛所藏之府。帑，他朗翻。藏，祖浪翻。〕</font></font><font size=4px>弘又奏宜省貢獻，減傜費以利飢民；帝從之。

 　　元和元年（甲申、八四）是年八月，方改元。〕

 　　春，閏正月，辛丑，濟陰悼王長薨。</font><font size=4px color="#009090"><font size=4px>〔濟，子禮翻。〕</font></font><font size=4px>

 　　夏，四月，己卯，分東平國，封獻王子尚為任城王。</font><font size=4px color="#009090"><font size=4px>〔任城淢，在雒陽東千一百里。任，音壬。〕</font></font><font size=4px>

 　　六月，辛酉，沛獻王輔薨。

 　　陳事者多言「郡國貢舉，率非功次，故守職益懈</font><font size=4px color="#009090"><font size=4px>〔懈，古隘翻。〕</font></font><font size=4px>而吏事寖疏，</font><font size=4px color="#009090"><font size=4px>〔疏，與捤同。〕</font></font><font size=4px>咎在州郡。」有詔下公卿朝臣議。大鴻臚韋彪上議曰：「夫國以簡賢為務，賢以孝為首，</font><font size=4px color="#009090"><font size=4px>〔行，下孟翻；下同。〕</font></font><font size=4px>是以求忠臣必於孝子之門。</font><font size=4px color="#009090"><font size=4px>〔賢曰：孝經緯之文也。〕</font></font><font size=4px>夫人才行少能相兼，</font><font size=4px color="#009090"><font size=4px>〔少，詩沼翻。〕</font></font><font size=4px>是以孟公綽優於趙、魏老，不可以為滕、薛大夫。</font><font size=4px color="#009090"><font size=4px>〔論語孔子之言也。公綽，魯大夫，趙、魏，晉卿之邑也。家臣稱老。公綽性寡欲，趙、魏老優閒無事。滕、薛小國，大夫職繁，故不可為也。〕</font></font><font size=4px>忠孝之人，持心近厚；鍛鍊之吏，持心近薄。</font><font size=4px color="#009090"><font size=4px>〔蒼頡篇曰：鍛，椎也。鍛鍊，猶成熟，言深文之吏，入人之罪，猶工冶陶鑄鍛鍊，使之成熟也。近，其靳翻。〕</font></font><font size=4px>士宜以才行為先，不可純以閥閱。</font><font size=4px color="#009090"><font size=4px>〔史記曰：明其等曰閥。積功曰閱。行，下孟翻。〕</font></font><font size=4px>然其要歸，在於選二千石。二千石賢，則貢舉皆得其人矣。」彪又上疏曰：「天下樞要，在於尚書，</font><font size=4px color="#009090"><font size=4px>〔賢曰：百官志曰：尚書，主知公卿、二千石吏官上書外國夷狄事，故曰樞要。〕</font></font><font size=4px>尚書之選，豈可不重！而間者多從郎官超升此位，雖曉習文法，長於應對，然察察小慧，類無大能。宜鋻嗇夫捷急之對，深思絳侯木訥之功也。」</font><font size=4px color="#009090"><font size=4px>〔嗇夫事見十四卷文帝三年。〕</font></font><font size=4px>帝皆納之。彪，賢之玄孫也。</font><font size=4px color="#009090"><font size=4px>〔韋賢相元帝。〕</font></font><font size=4px>

 　　秋，七月，丁未，詔曰：「律云『掠者唯得榜、笞、立』；蒼頡篇曰：掠，問也。廣雅曰：榜，擊也，音彭。說文曰：笞，擊也。立，謂立而考訊之。</font><font size=4px color="#009090"><font size=4px>〔掠，音亮。榜，音彭。〕</font></font><font size=4px>又令丙，箠長短有數。</font><font size=4px color="#009090"><font size=4px>〔賢曰：令丙為篇之次也，前書音義曰：令有先後，有令甲、令、己令丙。又景帝定箠令，箠長五尺，本大一寸；其竹也末薄半寸，其平去節。故云長短有數。箠，止蘂翻。〕</font></font><font size=4px>自往者大獄以來，掠者多酷，鉆鑽之屬，慘苦無極。</font><font size=4px color="#009090"><font size=4px>〔大獄，謂楚王英等獄也。鉆，其廉翻。說文曰：鉆，鍛也。國語曰：中刑用鑽鑿，皆謂慘酷其冗膚也。〕</font></font><font size=4px>念其痛毒，怵然動心！</font><font size=4px color="#009090"><font size=4px>〔怵，敕律翻，悚懼也。〕</font></font><font size=4px>宜及秋冬治獄，明為其禁。」</font><font size=4px color="#009090"><font size=4px>〔治，直之翻。〕</font></font><font size=4px>

 　　八月，甲子，太尉鄧彪罷，以大司農鄭弘為太尉。

 　　癸酉，詔改元。</font><font size=4px color="#009090"><font size=4px>〔改元元和。〕</font></font><font size=4px>丁酉，車駕南巡。詔：「所經道上州</font><span class="h"><font size=4px>【章：甲十六行本「州」作「郡」；乙十一行本同；孔本同；張校同。】</font></font><font size=4px>縣，毋得設儲跱。</font><font size=4px color="#009090"><font size=4px>〔賢曰：儲，積也；跱，具也；言不得豫有蓄備。跱，丈里翻。〕</font></font><font size=4px>命司空自將徒支拄橋梁。</font><font size=4px color="#009090"><font size=4px>〔司空掌水土，故使之。拄，竹柱翻。〕</font></font><font size=4px>有遣使奉迎，探知起居，</font><font size=4px color="#009090"><font size=4px>〔探，湯勘翻。〕</font></font><font size=4px>二千石當坐。」

 　　九月，辛丑，幸章陵；十月，己未，進幸江陵；還，幸宛。召前臨淮太守宛人朱暉拜尚書僕射。</font><font size=4px color="#009090"><font size=4px>〔宛，於元翻。〕</font></font><font size=4px>暉在臨淮，有善政，民歌之曰：「強直自遂，南陽朱季，吏畏其威，民懷其惠。」時坐法免，家居，</font><font size=4px color="#009090"><font size=4px>〔東觀記曰：坐考長史，囚死獄中，州奏免官，〕</font></font><font size=4px>故上召而用之。十一月，己丑，車駕還宮。尚書張林上言：「縣官經用不足，宜自煮鹽，及復脩武帝均輸之法。」</font><font size=4px color="#009090"><font size=4px>〔煮鹽、均輸，皆始於武帝。賢曰：武帝作均輸法，謂州郡所出租賦并雇運之直，官總取之，市其土地所出之物，官自轉輸於京，謂之均輸。〕</font></font><font size=4px>朱暉固執以為不可，曰：「均輸之法，與賈販無異，</font><font size=4px color="#009090"><font size=4px>〔賈，音古。〕</font></font><font size=4px>鹽利歸官，則下民窮怨，誠非明主所宜行。」帝因發怒切責諸尚書，暉等皆自繫獄。三日，詔敕出之，曰：「國家樂聞駁義，</font><span class="h"><font size=4px>【章：甲十六行本「義」作「議」；乙十一行本同。樂，音洛。駁，北角翻。】</font></font><font size=4px>黃髮無愆；</font><font size=4px color="#009090"><font size=4px>〔黃髮，老稱，謂朱暉也。〕</font></font><font size=4px>詔書過耳，何故自繫！」暉因稱病篤，不肯復署議。</font><font size=4px color="#009090"><font size=4px>〔復，扶又翻；下同。〕</font></font><font size=4px>尚書令以下惶怖，謂暉曰：「今臨得譴讓，</font><font size=4px color="#009090"><font size=4px>〔謂譴讓已臨乎其前也。怖，普布翻。〕</font></font><font size=4px>柰何稱病，其禍不細！」暉曰：「行年八十，蒙恩得在機密，當以死報。若心知不可，而順旨雷同，負臣子之義！今耳目無所聞見，伏待死命。」遂閉口不復言。諸尚書不知所為，乃共劾奏暉。</font><font size=4px color="#009090"><font size=4px>〔劾，戶概翻，又戶得翻。〕</font></font><font size=4px>帝意解，寢其事。後數日，詔使直事郎問暉起居，</font><font size=4px color="#009090"><font size=4px>〔賢曰：直事郎，謂署郎當次直者。〕</font></font><font size=4px>太醫視疾，太官賜食，暉乃起謝；</font><font size=4px color="#009090"><font size=4px>〔上既加禮，乃起謝；所謂強直自遂也。〕</font></font><font size=4px>復賜錢十萬，布百匹，衣十領。

 　　魯國孔僖、涿郡崔駰</font><font size=4px color="#009090"><font size=4px>〔駰，音因。〕</font></font><font size=4px>同遊太學，相與論「孝武皇帝，始為天子，崇信聖道，五六年間，號勝文、景；及後恣己，忘其前善。」鄰房生梁郁上書，告「駰、僖誹謗先帝，刺譏當世」，事下有司。駰詣吏受訊。</font><font size=4px color="#009090"><font size=4px>〔受訊，謂受鞠問也。下，遐稼翻。〕</font></font><font size=4px>僖以書自訟曰：「凡言誹謗者，謂實無此事而虛加誣之也。至如孝武皇帝，政之美惡，顯在漢史，坦如日月，是為宜說書傳實事，</font><font size=4px color="#009090"><font size=4px>〔傳，柱戀翻。〕</font></font><font size=4px>非虛謗也。夫帝者，為善為惡，天下莫不知，斯皆有以致之，故不可以誅於人也。</font><font size=4px color="#009090"><font size=4px>〔誅，責也。〕</font></font><font size=4px>且陛下即位以來，政教未過</font><font size=4px color="#009090"><font size=4px>〔賢曰：言政教未有過失也。〕</font></font><font size=4px>而德澤有加，天下所具也，</font><font size=4px color="#009090"><font size=4px>〔謂天下之人所具知也。章：孔本「具」下正有「知」字。〕</font></font><font size=4px>臣等獨何譏刺哉！假使所非實是，則固應悛改，</font><font size=4px color="#009090"><font size=4px>〔悛，丑緣翻。〕</font></font><font size=4px>儻其不當，</font><font size=4px color="#009090"><font size=4px>〔當，丁浪翻。〕</font></font><font size=4px>亦宜含容，又何罪焉！陛下不推原大數，深目為計，徒肆私忌以快其意，臣等受戮，死即死耳；顧天下之人，必回視易慮，以此事闚陛下心，自今以後，苟見不可之事，終莫復言者矣。</font><font size=4px color="#009090"><font size=4px>〔復，扶又翻；下同。〕</font></font><font size=4px>齊桓公親揚其先君之惡以唱管仲，</font><font size=4px color="#009090"><font size=4px>〔國語曰：魯莊公束縛管仲以與齊桓公，公親迎於郊而與之坐，問曰：「昔吾先君築臺以為高位，田狩畢弋，不聽國政，卑聖侮士不而唯女是崇，九妃六嬪，陳妾數百，食必梁肉，衣必文繡，戎士凍餒，是以國家不日引，不月長，恐宗廟不掃除，社稷不血食，敢問為此若何﹖」管子對以致霸之術。〕</font></font><font size=4px>然後群臣得盡其心。今陛下乃欲為十世之武帝遠諱實事，</font><font size=4px color="#009090"><font size=4px>〔此言十世，不以赤劉之九為數，直以武、昭、宣、元、成、哀、平、光、明及帝為數。為，于偽翻。〕</font></font><font size=4px>豈不與桓公異哉！臣恐有司卒然見構，</font><font size=4px color="#009090"><font size=4px>〔卒，讀曰猝。〕</font></font><font size=4px>銜恨蒙枉，不得自敘，使後世論者擅以陛下有所比方，寧可復使子孫追掩之乎！謹詣闕伏待重誅。」書奏，帝立詔勿問，拜僖蘭臺令吏。</font><font size=4px color="#009090"><font size=4px>〔百官志：蘭臺令史，六百石，掌奏及印工文書。〕</font></font><font size=4px>

 　　十二月，壬子，詔：「前以妖惡禁錮三屬者，一皆蠲除之，</font><font size=4px color="#009090"><font size=4px>〔賢曰：三屬，即三族也，謂父族、母族及妻族。左傳曰：以重幣錮之。杜預曰：禁錮勿令仕也。妖，於驕翻。〕</font></font><font size=4px>但不得在宿衛而已。」

 　　廬江毛義，東平鄭均，皆以行義稱於鄉里。</font><font size=4px color="#009090"><font size=4px>〔行，下孟翻。〕</font></font><font size=4px>南陽張奉慕義名，往候之，坐定而府檄適至，以義守安陽令，</font><font size=4px color="#009090"><font size=4px>〔賢曰：檄，召書也。東觀記曰：義為安陽尉，府檄至。令，守令也。安陽縣，屬汝南郡。賢曰：安陽故城，在今豫州新息縣西南。〕</font></font><font size=4px>義奉檄而入，喜動顏色；奉心賤之，辭去。後義母死，徵辟皆不至，奉乃歎曰：「賢者固不可測。往日之喜，乃為親屈也。」</font><font size=4px color="#009090"><font size=4px>〔為，于偽翻。〕</font></font><font size=4px>均兄為縣吏，頗受禮遺，</font><font size=4px color="#009090"><font size=4px>〔遺，于貴翻。〕</font></font><font size=4px>均諫不聽，乃脫身為傭，歲餘得錢帛，歸以與兄曰：「物盡可復得；</font><font size=4px color="#009090"><font size=4px>〔復，扶又翻；下同。〕</font></font><font size=4px>為吏坐臧，終身捐棄。」</font><font size=4px color="#009090"><font size=4px>〔臧，與藏同。〕</font></font><font size=4px>兄感其言，遂為廉潔。均仕為尚書，免歸。帝下詔褒寵義、均，賜穀各千斛，常以八月長吏問起居，加賜羊酒。</font><font size=4px color="#009090"><font size=4px>〔考異曰：義傳云「建初中」，今從均傳。〕</font></font><font size=4px>

 　　武威太守孟雲上言：「北匈奴復願與吏民合市；」詔許之。北匈奴大且渠伊莫訾王等</font><font size=4px color="#009090"><font size=4px>〔且，子閭翻。訾，子斯翻。〕</font></font><font size=4px>驅牛馬萬餘頭來與漢交易，南單于遣輕騎出上郡鈔之，</font><font size=4px color="#009090"><font size=4px>〔鈔，楚交翻。〕</font></font><font size=4px>大獲而還。

 　　帝復遣假司馬和恭等</font><font size=4px color="#009090"><font size=4px>〔姓譜：和本自羲和之後，一云卞和之後。〕</font></font><font size=4px>將兵八百人詣班超。超因發疏勒、于窴兵擊莎車。莎車以賂誘疏勒王忠，</font><font size=4px color="#009090"><font size=4px>〔莎，素何翻。〕</font></font><font size=4px>忠遂反，從之，西保烏即城。超乃更立其府丞成大為疏勒王，</font><font size=4px color="#009090"><font size=4px>〔更，工衡翻。〕</font></font><font size=4px>悉發其不反者以攻忠，使人說康居王執忠以歸其國，</font><font size=4px color="#009090"><font size=4px>〔超立忠為疏勒王，見上卷明帝永平十七年。說，輸芮翻。〕</font></font><font size=4px>烏即城遂降。</font><font size=4px color="#009090"><font size=4px>〔降，戶江翻。〕</font></font><font size=4px>
</font><!--/HTMLBUILERPART0--><font size=4px>