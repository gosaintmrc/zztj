<font size=4px>　　晉紀十五</font><font size=4px color="#009090"><font size=4px>〔起閼逢涒灘（甲申），盡強圉大淵獻（丁亥），凡四年。〕</font></font><font size=4px>

 　　孝宗穆皇帝上之下

 　　永和四年（戊申、三四八）

 　　夏，四月，林邑寇九真，</font><font size=4px color="#009090"><font size=4px>〔既再破日南，故進寇九真。九真郡，唐愛州。〕</font></font><font size=4px>殺士民什八九。

 　　趙秦公韜有寵於趙王虎，欲立之，以太子宣長，</font><font size=4px color="#009090"><font size=4px>〔長，知兩翻。〕</font></font><font size=4px>猶豫未決。宣嘗忤旨，</font><font size=4px color="#009090"><font size=4px>〔忤，五故翻。〕</font></font><font size=4px>虎怒曰：「悔不立韜也！」韜由是益驕，造堂於太尉府，號曰宣光殿，梁長九丈。</font><font size=4px color="#009090"><font size=4px>〔長，直亮翻。〕</font></font><font size=4px>宣見之，大怒，斬匠，截梁而去；</font><font size=4px color="#009090"><font size=4px>〔以犯其名也。〕</font></font><font size=4px>韜怒，增之至十丈。宣聞之，謂所幸楊杯、</font><span class="h"><font size=4px>【章：十二行本「杯」作「柸」；下同；乙十一行本同；孔本同。】</font></font><font size=4px>牟成、趙生曰：「凶豎傲愎乃敢爾！</font><font size=4px color="#009090"><font size=4px>〔愎，弼力翻。〕</font></font><font size=4px>汝能殺之，吾入西宮，</font><font size=4px color="#009090"><font size=4px>〔虎居西宮。〕</font></font><font size=4px>當盡以韜之國邑分封汝等。韜死，主上必臨喪，吾因行大事，蔑不濟矣。」</font><font size=4px color="#009090"><font size=4px>〔左傳：潘崇謂楚商臣曰：「能行大事乎﹖」杜預註曰：大事，謂弒君。〕</font></font><font size=4px>杯等許諾。

 　　秋，八月，韜夜與僚屬宴於東明觀，</font><font size=4px color="#009090"><font size=4px>〔水經註：石氏立東明觀於鄴東城上。〕</font></font><font size=4px>因宿於佛精舍。</font><font size=4px color="#009090"><font size=4px>〔佛精舍，佛寺也。僧徒專精修行之地，故謂之精舍。事物紀原曰：漢明帝於東都門外立精舍，以處攝摩騰、竺法蘭。〕</font></font><font size=4px>宣使楊杯等緣獼猴梯而入，</font><font size=4px color="#009090"><font size=4px>〔梯小而長，人如獼猴攀緣而上，故曰獼猴梯。〕</font></font><font size=4px>殺韜，置其刀箭而去。旦日，宣秦之，虎哀驚氣絕，久之方蘇。將出臨其喪，司空李農諫曰：「害秦公者未知何人，賊在京師，鑾輿不宜輕出。」虎乃止，嚴兵發哀於太武殿。宣往臨韜喪，不哭，直言「呵呵」，</font><font size=4px color="#009090"><font size=4px>〔呵，虎何翻。呵呵，笑聲。〕</font></font><font size=4px>使舉衾觀尸，大笑而去。</font><font size=4px color="#009090"><font size=4px>〔大被曰衾。〕</font></font><font size=4px>收大將軍記室參軍鄭靖、尹武等，將委之以罪。

 　　虎疑宣殺韜，欲召之，恐其不入，乃詐言其母杜后哀過危惙；</font><font size=4px color="#009090"><font size=4px>〔惙，陟劣翻；類篇丑例翻，困劣也；言其氣息惙然，慬相屬也。〕</font></font><font size=4px>宣不謂見疑，入朝十宮，因留之。</font><font size=4px color="#009090"><font size=4px>〔朝，直遙翻。〕</font></font><font size=4px>建興人史科知其謀，告之；</font><font size=4px color="#009090"><font size=4px>〔魏土地記曰：建興郡治陽阿縣；陽阿縣，漢屬上黨郡。魏收志曰：慕容永分上黨置建興郡。則其地非石趙所置建興郡也。水經註曰：田融言趙立建興郡於廣州城內，斯其是矣。〕</font></font><font size=4px>虎使收楊杯、牟成，皆亡去；獲趙生，詰之，具服。</font><font size=4px color="#009090"><font size=4px>〔詰，去吉翻。〕</font></font><font size=4px>虎悲怒彌甚，囚宣於席庫，</font><font size=4px color="#009090"><font size=4px>〔席庫，藏席之所。〕</font></font><font size=4px>以鐵環穿其頷而鏁之，取殺韜刀箭舐其血，哀號震動宮殿。</font><font size=4px color="#009090"><font size=4px>〔鏁，蘇果翻。舐，直氏翻。號，戶高翻。〕</font></font><font size=4px>佛圖澄曰：「宣、韜皆陛下之子，今為韜殺宣，是重禍也。</font><font size=4px color="#009090"><font size=4px>〔為，于偽翻。〕</font></font><font size=4px>陛下若加慈恕，福祚猶長；若必誅之，宣當為彗星下掃鄴宮。」</font><font size=4px color="#009090"><font size=4px>〔彗，祥歲翻，又旋芮翻，又徐醉翻。〕</font></font><font size=4px>虎不從。積柴於鄴北，樹標其上，標末置鹿盧，穿之以繩，</font><font size=4px color="#009090"><font size=4px>〔鹿盧即脳轤。〕</font></font><font size=4px>倚梯柴積，送宣其下，使韜所幸宦者郝稚、劉霸拔其髮，抽其舌，牽之登梯；郝稚以繩貫其頷，鹿盧絞上。</font><font size=4px color="#009090"><font size=4px>〔上，時掌翻。〕</font></font><font size=4px>劉霸斷其手足，</font><font size=4px color="#009090"><font size=4px>〔斷，丁管翻。〕</font></font><font size=4px>斫眼潰腸，如韜之傷。四面縱火，煙炎際天。</font><font size=4px color="#009090"><font size=4px>〔炎，讀曰燄。〕</font></font><font size=4px>虎從昭儀已下數千人登中臺以觀之。</font><font size=4px color="#009090"><font size=4px>〔中臺者，三臺之中臺，即銅爵臺也。〕</font></font><font size=4px>火滅，取灰分置諸門交道中。</font><font size=4px color="#009090"><font size=4px>〔交道，午道也；一縱一橫為午道。〕</font></font><font size=4px>殺其妻子九人。宣少子纔數歲，</font><font size=4px color="#009090"><font size=4px>〔少，詩照翻。〕</font></font><font size=4px>虎素愛之，抱之而泣，欲赦之，其大臣不聽，就抱中取而殺之；兄挽虎衣大叫，至於絕帶，虎因此發病。又廢其后為庶人。誅其四率已下三百人，宦者五十人，皆車裂節解，棄之漳水。</font><font size=4px color="#009090"><font size=4px>〔東宮有左、右、前、後四率。率，所律翻。支解者，解其四支；節解者，凡骨節節節解之也。〕</font></font><font size=4px>洿其東宮以養豬牛。</font><font size=4px color="#009090"><font size=4px>〔洿，汪乎翻。〕</font></font><font size=4px>東宮衛士十餘萬人皆謫戍涼州。</font><font size=4px color="#009090"><font size=4px>〔趙未得涼州，置涼州於金城，謫使戍涼州之邊也。為下高力叛張本。〕</font></font><font size=4px>先是</font><span class="h"><font size=4px>【章：十二行本「是」下有「散騎常侍」四字；乙十一行本同；退齋校同；張校同，云無註本亦脫。】</font></font><font size=4px>趙攬言於虎曰：「宮中將有變，宜備之。」及宣殺韜，虎疑其知而不告，亦誅之。</font><font size=4px color="#009090"><font size=4px>〔史言趙攬談天於猜暴之朝以自禍。先，悉薦翻。〕</font></font><font size=4px>

 　　朝廷論平蜀之功，欲以豫章郡封桓溫。尚書左丞荀蕤曰：「溫若復平河、洛，</font><font size=4px color="#009090"><font size=4px>〔復，扶又翻。〕</font></font><font size=4px>將何以賞之﹖」乃加溫征西大將軍、開府儀同三司，封臨賀郡公；加譙王無忌前將軍；袁喬龍驤將軍，封湘西伯。</font><font size=4px color="#009090"><font size=4px>〔驤，思將翻。〕</font></font><font size=4px>蕤，崧之子也。</font><font size=4px color="#009090"><font size=4px>〔荀崧，荀藩之弟，永嘉之禍，相與建行臺於密；建興之初，又嘗鎮宛。〕</font></font><font size=4px>

 　　溫既滅蜀，威名大振，朝廷憚之。會稽王昱以揚州刺史殷浩有盛名，朝野推服，引為心膂，與參綜朝權，欲以抗溫；由是與溫寖相疑貳。</font><font size=4px color="#009090"><font size=4px>〔為溫廢浩、脅制朝廷張本。朝，直遙翻。會，工外翻。〕</font></font><font size=4px>

 　　浩以征北長史荀羨、前江州刺史王羲之，夙有令名，擢羨為吳國內史，</font><font size=4px color="#009090"><font size=4px>〔江左郡國，以吳為甲。〕</font></font><font size=4px>羲之為護軍將軍，以為羽翼。羨，蕤之弟；羲之，導之從子也。</font><font size=4px color="#009090"><font size=4px>〔從，才用翻。〕</font></font><font size=4px>羲之以為內外協和，然後國家可安，勸浩</font><span class="h"><font size=4px>【章：十二行本「浩」下有「及羨」二字；乙十一行本同；張校同，云無註本亦脫。】</font></font><font size=4px>不宜與溫搆隙；浩不從。

 　　燕王皝有疾，召世子儁屬之曰：</font><font size=4px color="#009090"><font size=4px>〔屬，之欲翻。〕</font></font><font size=4px>「今中原未平，方資賢傑以經世務。恪智勇兼濟，才堪任重，汝其委之，以成吾志！」又曰：「陽士秋士行高潔，忠幹貞固，</font><font size=4px color="#009090"><font size=4px>〔陽騖，字士秋。行，下孟翻。〕</font></font><font size=4px>可託大事，汝善待之！」九月，丙申，薨。</font><font size=4px color="#009090"><font size=4px>〔年五十二。〕</font></font><font size=4px>

 　　 趙王虎議立太子；太尉張舉曰：「燕公斌有武略，</font><font size=4px color="#009090"><font size=4px>〔斌，音彬。〕</font></font><font size=4px>彭城公遵有文德，惟陛下所擇。」虎曰：「卿言正起吾意。」戎昭將軍張豺曰：</font><font size=4px color="#009090"><font size=4px>〔載記曰：虎置左 右戎昭、曜武將軍，位在左右衛上。〕</font></font><font size=4px>「燕公母賤，又嘗有過；</font><font size=4px color="#009090"><font size=4px>〔謂欲殺張賀度也，事見九十六卷成帝咸康六年。〕</font></font><font size=4px>彭城公母前以太子事廢，</font><font size=4px color="#009090"><font size=4px>〔遵與邃同母。鄭氏廢見九十五卷成帝咸和四年。〕</font></font><font size=4px>張豺獲前趙主曜幼女安定公主，有殊色，納於虎，虎嬖之，</font><font size=4px color="#009090"><font size=4px>〔嬖，卑義翻，又博計翻。〕</font></font><font size=4px>生齊公世。豺以虎老病，欲立世為嗣，冀劉氏為太后，已得輔政，乃說虎曰：「陛下再立太子，其母皆出於倡賤，</font><font size=4px color="#009090"><font size=4px>〔說，輸芮翻。倡，音昌。〕</font></font><font size=4px>故禍亂相尋；今宜擇母貴子孝者立之。」虎曰：「卿勿言，吾知太子處矣。」虎再與群臣議於東堂，虎曰：「吾欲以純灰三斛自滌其腸，何為專生惡子，年踰二十輒欲殺父！今世方十歲，比其二十，吾已老疾。」</font><font size=4px color="#009090"><font size=4px>〔比，必寐翻。〕</font></font><font size=4px>乃與張舉、李農定議，令公卿上書請立世為太子。大司農曹莫不肯署名，虎使張豺問其故，莫頓首曰：「天下重器，不宜立少，</font><font size=4px color="#009090"><font size=4px>〔少，詩照翻。〕</font></font><font size=4px>故不敢署。」虎曰：「莫，忠臣也，然未達朕意；張舉、李農知朕意矣，可令諭之。」遂立世為太子，以劉昭儀為后。</font><font size=4px color="#009090"><font size=4px>〔虎父子相殘，廢長立少，天將假手於冉閔以夷其種類也。〕</font></font><font size=4px>

 　　冬，十一月，甲辰，葬燕文明王；</font><font size=4px color="#009090"><font size=4px>〔皝諡曰文明。〕</font></font><font size=4px>世子儁即位，</font><font size=4px color="#009090"><font size=4px>〔儁，字宣英，皝之第二子。〕</font></font><font size=4px>赦境內；遣使詣建康告喪。</font><font size=4px color="#009090"><font size=4px>〔使，疏吏翻。〕</font></font><font size=4px>以弟交為左賢王，左長史陽騖為郎中令。

 　　十二月，以左光祿大夫、領司徒、錄尚書事蔡謨為侍中、司徒。謨上疏固讓，謂所親曰：「我若為司徒，將為後代所哂，</font><font size=4px color="#009090"><font size=4px>〔哂，式忍翻。〕</font></font><font size=4px>義不敢拜也。」

 　　五年（己酉、三四九）

 　　春，正月，辛未朔，大赦。

 　　趙王虎即皇帝，</font><font size=4px color="#009090"><font size=4px>〔虎以成帝咸康三年即天王位，今即皇帝位。〕</font></font><font size=4px>大赦，改元太寧；諸子皆進爵為王。

 　　故東宮高力等萬餘人謫戍涼州，</font><font size=4px color="#009090"><font size=4px>〔石宜簡多力之士以衛東宮，號曰高力，署督將以領之。〕</font></font><font size=4px>行達雍城，</font><font size=4px color="#009090"><font size=4px>〔扶風雍縣城也。雍，於用翻；下同。〕</font></font><font size=4px>既不在赦例，又敕雍州刺史張茂送之，茂皆奪其馬，使之步推鹿車，致糧戍所。</font><font size=4px color="#009090"><font size=4px>〔推，吐雷翻。風俗通曰：鹿車窄小，裁容一鹿。〕</font></font><font size=4px>高力督定陽梁犢</font><font size=4px color="#009090"><font size=4px>〔定陽縣，漢屬上郡，晉省。後魏太安中置定陽郡；唐為延州臨真縣。〕</font></font><font size=4px>因眾心之怨，謀作亂東歸，眾聞之，皆踊抃大呼。</font><font size=4px color="#009090"><font size=4px>〔踊，跳躍也。抃，拊手也。呼，火故翻。〕</font></font><font size=4px>犢乃自稱晉征東大將軍，帥眾攻拔下辨；</font><font size=4px color="#009090"><font size=4px>〔辨，步莧翻。〕</font></font><font size=4px>安西將軍劉寧自安定擊之，為犢所敗。</font><font size=4px color="#009090"><font size=4px>〔敗，補邁翻。〕</font></font><font size=4px>高力皆多力善射，一當十餘人，雖無兵甲，掠民斧，施一丈柯，攻戰若神，</font><font size=4px color="#009090"><font size=4px>〔柯，斧柄也。〕</font></font><font size=4px>所向崩潰；戍卒皆隨之，攻陷郡縣，殺長吏、二千石，</font><font size=4px color="#009090"><font size=4px>〔長，知兩翻。〕</font></font><font size=4px>長驅而東，比至長安，</font><font size=4px color="#009090"><font size=4px>〔比，必寐翻。〕</font></font><font size=4px>眾已十萬。樂平王苞盡銳拒之，一戰而敗。犢遂東出潼關，進趣洛陽。</font><font size=4px color="#009090"><font size=4px>〔趣，七喻翻。〕</font></font><font size=4px>趙主虎以李農為大都督、行大將軍事，統衛軍將軍張賀度等步騎十萬討之，戰于新安，</font><font size=4px color="#009090"><font size=4px>〔新安縣，漢屬弘農郡，自晉以後屬河南郡。騎，奇寄翻；下同。〕</font></font><font size=4px>農等大敗；戰于洛陽，又敗，退壁成皋。

 　　犢遂東掠滎陽、陳留諸郡，</font><font size=4px color="#009090"><font size=4px>〔武帝泰始二年，分河南置滎陽郡。〕</font></font><font size=4px>虎大懼，以燕王斌為大都督，督中外諸軍事，統冠軍大將軍姚弋仲、車騎將軍蒲洪等討之。</font><font size=4px color="#009090"><font size=4px>〔斌，音彬。冠，古玩翻。〕</font></font><font size=4px>弋仲將其眾八千餘人至鄴，</font><font size=4px color="#009090"><font size=4px>〔自灄頭至鄴。將，即亮翻。〕</font></font><font size=4px>求見虎。虎病，未之見，引入領軍省，</font><font size=4px color="#009090"><font size=4px>〔領軍省，領軍將軍視事之所。〕</font></font><font size=4px>賜以己所御食。弋仲怒，不食，曰：「主上召我來擊賊，當面見授方略，我豈為食來邪！</font><font size=4px color="#009090"><font size=4px>〔為，于偽翻；下羌為同。〕</font></font><font size=4px>且主上不見我，我何以知其存亡邪﹖」虎力疾見之，弋仲讓虎曰：「兒死，愁邪，何為而病﹖兜幼時不擇善人教之，使至於為逆；既為逆而誅之，又何愁焉！且汝久病，所立兒幼，</font><font size=4px color="#009090"><font size=4px>〔謂太子世也。〕</font></font><font size=4px>汝若不愈，天下必亂，當先憂此，勿憂賊也！犢等窮困思歸，相聚為盜，所過殘暴，何所能至！老羌為汝一舉了之！」</font><font size=4px color="#009090"><font size=4px>〔了，決也。〕</font></font><font size=4px>弋仲性狷直，人無貴賤皆汝之，虎亦不之責。</font><font size=4px color="#009090"><font size=4px>〔狷，吉掾翻。以石虎之猜暴而能容姚弋仲之狷直者，以其當理而切於事情也；苟徒狷直而不切當，殆難以免矣。〕</font></font><font size=4px>於坐授使持節、征</font><span class="h"><font size=4px>【章：十二行本「征」上有「侍中」二字；乙十一行本同；退齋校同。】</font></font><font size=4px>西大將軍，賜以鎧馬。</font><font size=4px color="#009090"><font size=4px>〔坐，徂臥翻。使，疏吏翻。鎧，可亥翻。〕</font></font><font size=4px>弋仲曰：「汝看老羌堪破賊否﹖」乃被鎧跨馬于庭中，</font><font size=4px color="#009090"><font size=4px>〔被，皮義翻。〕</font></font><font size=4px>因策馬南馳，不辭而出。遂與斌等擊犢於滎陽，大破之，斬犢首而還，討其餘黨，盡滅之。虎命弋仲劍履上殿，入朝不趨，</font><font size=4px color="#009090"><font size=4px>〔上，時掌翻。〕</font></font><font size=4px>進封西平郡公。蒲洪為車</font><span class="h"><font size=4px>【章：十二行本「車」上有「侍中」二字；乙十一行本同；退齋校同。】</font></font><font size=4px>騎大將軍、開府儀同三司、都督雍、秦州諸軍事、雍州刺史，</font><font size=4px color="#009090"><font size=4px>〔雍，於用翻。〕</font></font><font size=4px>進封略陽郡公。

 　　始平人馬勗聚兵，自稱將軍，</font><font size=4px color="#009090"><font size=4px>〔杜佑曰：漢平陵，晉改為始平，有馬嵬故城。〕</font></font><font size=4px>趙樂平王苞討滅之，誅三千餘家。

 　　夏，四月，益州刺史周撫、龍驤將軍朱燾擊范賁，斬之，益州平。</font><font size=4px color="#009090"><font size=4px>〔范賁亂始上卷三年。驤，始將翻。〕</font></font><font size=4px>

 　　詔遣謁者陳沈如燕，</font><font size=4px color="#009090"><font size=4px>〔沈，持林翻。〕</font></font><font size=4px>拜慕容儁為使持節、侍中、大都督、督河北諸軍事、幽、平二州牧、</font><font size=4px color="#009090"><font size=4px>〔使，疏吏翻。考異曰：儁載記云，「幽、冀、并、平四州牧。」今從帝紀。〕</font></font><font size=4px>大將軍、大單于、燕王。</font><font size=4px color="#009090"><font size=4px>〔單，音蟬。〕</font></font><font size=4px>

 　　桓溫遣督護滕畯帥交、廣之兵擊林邑王文於盧容，</font><font size=4px color="#009090"><font size=4px>〔畯，祖峻翻。盧容縣，自漢以來屬日南郡，有盧容浦，去郡二百里。帥，讀曰率。〕</font></font><font size=4px>為文所敗，</font><font size=4px color="#009090"><font size=4px>〔敗，補邁翻。〕</font></font><font size=4px>退屯九真。

 　　乙卯，趙王虎病甚，以彭城王遵為大將軍，鎮關右；燕王斌為丞相，錄尚書事；張豺為鎮衛大將軍、領軍將軍、吏部尚書；</font><font size=4px color="#009090"><font size=4px>〔劉聰置十六大將軍，鎮衛其一也。石虎置鎮衛將軍，在車騎將軍上；今以張豺為鎮衛大將軍，崇其號也。領軍將軍則掌兵柄，吏部尚書則典選事，是文武二柄悉以付豺矣。〕</font></font><font size=4px>並受遺詔輔政。

 　　劉后惡斌輔政，恐不於太子，與張豺謀去之。</font><font size=4px color="#009090"><font size=4px>〔惡，烏路翻。去，羌呂翻。〕</font></font><font size=4px>斌時在襄國，遣使詐謂斌曰：「主上疾已漸愈、王須獵者，可少停也。」斌素好獵、嗜酒，</font><font size=4px color="#009090"><font size=4px>〔少，詩沼翻。好，呼到翻。〕</font></font><font size=4px>遂留獵，且縱酒。劉氏與豺因矯詔稱斌無忠孝之心，免官歸第，使豺弟雄帥龍騰五百人守之。</font><font size=4px color="#009090"><font size=4px>〔此石虎幽石宏之故智也，張豺踵而用之，非虎教之邪！石斌亦庸人耳，君父疾篤，徵之受遺輔政，就使虎疾少愈，亦當夜衣而行；乃酣酒縱獵，其無智識如此！就使得權，諸弟亦將紾其臂而奪之。張舉謂有武略，妄矣！〕</font></font><font size=4px>

 　　乙丑，遵自幽州至鄴，敕朝堂受拜，</font><font size=4px color="#009090"><font size=4px>〔朝，直遙翻。〕</font></font><font size=4px>配禁兵三萬遣之，遵涕泣而去。是日，虎疾小瘳，問：「遵至未﹖」左右對曰：「去已久矣。」虎曰：「恨不見之！」

 　　虎臨西閤，</font><font size=4px color="#009090"><font size=4px>〔太武殿之西閤也。〕</font></font><font size=4px>龍騰中郎二百餘人列拜於前，虎問：「何求﹖」皆曰：「聖體不安，直令燕王入宿衛，典兵馬，」或言：「乞以為皇太子。」虎曰：「燕王不在內邪﹖召以來！」左右言：「王酒病，不能入。」虎曰：「促持輦迎之，當付璽綬。」亦竟無行者。</font><font size=4px color="#009090"><font size=4px>〔左右皆為劉后母子，故竟無行者。璽，斯氏翻。綬，音受。〕</font></font><font size=4px>尋惛眩而入。</font><font size=4px color="#009090"><font size=4px>〔惛，迷忘也。眩，見視亂也。〕</font></font><font size=4px>張豺使張雄矯詔殺斌。</font><font size=4px color="#009090"><font size=4px>〔殺斌欲以一眾心，豈知已有從臾石遵入立者。〕</font></font><font size=4px>

 　　戊辰，劉氏復矯詔以豺為太保、都督中外諸軍，錄尚書事，如霍光故事。</font><font size=4px color="#009090"><font size=4px>〔復，扶又翻。〕</font></font><font size=4px>侍中徐統歎曰：「亂將作矣，吾無為預之。」仰藥而死。

 　　己巳，虎卒，太子世即位，尊劉氏為皇太后。劉氏臨朝稱制，</font><font size=4px color="#009090"><font size=4px>〔朝，直遙翻。〕</font></font><font size=4px>以張豺為丞相；豺辭不受，請以彭城王遵、義陽王鑒為左右丞相，以慰其心，劉氏從之。

 　　豺與太尉張舉謀誅司空李農，舉素與農善，密告之；農奔廣宗，帥乞活數萬家保上白，</font><font size=4px color="#009090"><font size=4px>〔乞活，李惲、田徽之眾也，自永嘉以來，屯聚於上白。帥，讀曰率；下同。〕</font></font><font size=4px>劉氏使張舉統宿衛諸軍圍之。豺以張離為鎮軍大將軍，監中外諸軍事，以為己副。</font><font size=4px color="#009090"><font size=4px>〔監，工銜翻。〕</font></font><font size=4px>

 　　彭城王遵至河內，聞喪；姚弋仲、蒲洪、劉寧及征虜將軍石閔、武衛將軍王鸞等討梁犢還，遇遵於李城，</font><font size=4px color="#009090"><font size=4px>〔續漢志，河內平睪縣有李城。史記，邯鄲李同卻秦兵，趙封其父李侯，即此城。〕</font></font><font size=4px>共說遵曰：「殿下長且賢，先帝亦有意以殿下為嗣；</font><font size=4px color="#009090"><font size=4px>〔謂虎欲從張舉之言也。說，輸芮翻。長，知兩翻。〕</font></font><font size=4px>正以末年惛惑，為張豺所誤。今女主臨朝，姦臣用事，上白相持未下，京師宿衛空虛，殿下若聲張豺之罪，鼓行而討之，其誰不開門倒戈而迎殿下者！」遵從之。

 　　遵</font><span class="h"><font size=4px>【章：十二行本「遵」上有「五月」二字；乙十一行本同；退齋校同；張校同，云無註本亦脫。】</font></font><font size=4px>自李城舉兵，還趣鄴，</font><font size=4px color="#009090"><font size=4px>〔趣，七喻翻。〕</font></font><font size=4px>洛州刺史劉國帥洛陽之眾往會之。檄至鄴，張豺大懼，馳召上白之軍。丙戌，遵軍于蕩陰，</font><font size=4px color="#009090"><font size=4px>〔蕩，音湯。〕</font></font><font size=4px>戎卒九萬，石閔為前鋒。</font><span class="h"><font size=4px>【章：十二行本「鋒」下有「豺將出拒之」五字；乙十一行本同；張校同；退齋校同。】</font></font><font size=4px>耆舊、羯士皆曰：「彭城王來奔喪，吾當出迎之，不能為張豺守城也！」</font><font size=4px color="#009090"><font size=4px>〔方言曰：耆，長也；說文曰：老也；左傳註曰：強也；禮記音義曰：至也，言至老境也。羯士，石氏之種類也。為，于偽翻。〕</font></font><font size=4px>踰城而出，豺斬之，不能止。張離亦帥龍騰二千，斬關迎遵。劉氏懼，召張豺入，對之悲哭曰：「先帝梓宮未殯，而禍難至此！</font><font size=4px color="#009090"><font size=4px>〔難，乃旦翻。〕</font></font><font size=4px>今嗣子沖幼，託之將軍；將軍將若之何﹖欲加遵重位，能弭之乎﹖」豺惶佈不知所出，</font><font size=4px color="#009090"><font size=4px>〔怖，普布翻。〕</font></font><font size=4px>但云「唯唯」。</font><font size=4px color="#009090"><font size=4px>〔唯，于癸翻。〕</font></font><font size=4px>乃下詔，以遵為丞相，領大司馬、大都督、督中外諸軍，錄尚書事，加黃鉞、九錫。己丑，遵至安陽亭，</font><font size=4px color="#009090"><font size=4px>〔安陽縣，屬魏郡。此蓋安陽縣都亭也。〕</font></font><font size=4px>張豺懼而出迎，遵命執之。庚寅，遵擐甲曜兵，入自鳳陽門，升太武前殿，擗踊盡哀，</font><font size=4px color="#009090"><font size=4px>〔擐，音宦。擗，毗亦翻，拊心也。踊，跳也。〕</font></font><font size=4px>退如東閤。</font><font size=4px color="#009090"><font size=4px>〔太武殿之東閤也。〕</font></font><font size=4px>斬張豺于平樂市，</font><font size=4px color="#009090"><font size=4px>〔鄴都有平樂市。樂，音洛。〕</font></font><font size=4px>夷其三族。假劉氏令曰：「嗣子幼沖，先帝私恩所授，皇業至重，非所克堪；其以遵嗣位。」於是遵即位，大赦，罷上白之圍。辛卯，封世為譙王，</font><font size=4px color="#009090"><font size=4px>〔載記曰：世凡立三十三日。〕</font></font><font size=4px>廢劉氏為太妃；</font><font size=4px color="#009090"><font size=4px>〔考異曰：晉春秋及十六國春秋鈔，皆云廢太后為昭儀。今從載記。十六國春秋及載記，又云世立三十三日。按四月己巳至五月庚寅，凡二十二日。〕</font></font><font size=4px>尋皆殺之。

 　　李農來歸罪，使復其位。尊母鄭氏為皇太后，</font><font size=4px color="#009090"><font size=4px>〔鄭氏即邃母。鄭后被廢見九十五卷成帝咸康三年。〕</font></font><font size=4px>立妃張氏為皇后，故燕王斌子衍為皇太子。以義陽王鑒為侍中、太傅，沛王沖為太保，樂平公</font><span class="h"><font size=4px>【章：十二行本「公」作「王」；乙十一行本同；張校同，云無註本亦作「公」。】</font></font><font size=4px>苞為大司馬，汝陰王琨為大將軍，武興公閔為都督中外諸軍事、輔國大將軍。</font><font size=4px color="#009090"><font size=4px>〔為石閔得兵柄以夷胡羯張本。〕</font></font><font size=4px>

 　　甲午，鄴中暴風拔樹，震電，雨雹大如盂升。</font><font size=4px color="#009090"><font size=4px>〔如盂及升也。雨，于具翻。〕</font></font><font size=4px>太武暉華殿災，及諸門觀閤蕩然無餘，乘輿服御，燒者太半，</font><font size=4px color="#009090"><font size=4px>〔觀，古玩翻。乘，繩證翻。〕</font></font><font size=4px>金石皆盡，火月餘乃滅。

 　　時沛王沖鎮薊，</font><font size=4px color="#009090"><font size=4px>〔沖蓋代遵鎮薊。薊，音計。〕</font></font><font size=4px>聞遵殺世自立，謂其僚佐曰：「世受先帝之命，遵輒廢而殺之，罪莫大焉！其敕內外戒嚴，孤將親討之。」於是留寧北將軍沭堅戍幽州，</font><font size=4px color="#009090"><font size=4px>〔沭，食律翻，姓也。〕</font></font><font size=4px>帥眾五萬薊南下，傳檄燕、趙，所在雲集；比至常山，</font><font size=4px color="#009090"><font size=4px>〔帥，讀曰率。比，必寐翻。〕</font></font><font size=4px>眾十餘萬，軍于苑鄉；遇遵赦書，沖曰：「皆吾弟也；死者不可復追，何為復相殘乎！</font><font size=4px color="#009090"><font size=4px>〔復，扶又翻；下同。〕</font></font><font size=4px>吾將歸矣。」</font><font size=4px color="#009090"><font size=4px>〔欲歸薊也。〕</font></font><font size=4px>其將陳暹曰：「彭城篡弒自尊，為罪大矣！王雖北旆，臣將南轅，俟平京師，擒彭城，然後奉迎大駕。」沖乃復進。遵馳遣王擢以書喻沖，沖弗聽。遵使武興公閔及李農帥精卒十萬討之，戰于平棘，</font><font size=4px color="#009090"><font size=4px>〔平棘縣，漢屬常山郡，晉屬趙國，唐為趙州治所。〕</font></font><font size=4px>沖兵大敗；獲沖于元氏，</font><font size=4px color="#009090"><font size=4px>〔元氏縣，漢屬常山郡，晉屬趙國。闞駰曰：趙公子元之封邑，故曰元氏。唐元氏縣屬趙州。劉昫曰：元氏，漢常山郡所治，故城在今趙州元氏縣南。〕</font></font><font size=4px>賜死；阬其士卒三萬餘人。

 　　武興公閔言於遵曰：「蒲洪，人傑也；今以洪鎮關中，臣恐秦、雍之地非國家之有。</font><font size=4px color="#009090"><font size=4px>〔雍，於用翻。〕</font></font><font size=4px>此雖先帝臨終之命，然陛下踐阼，自宜改圖。」遵從之，罷洪都督，餘如前制。洪怒，歸枋頭，遣使來降。</font><font size=4px color="#009090"><font size=4px>〔洪屯枋頭，見八十五卷成帝咸和八年。降，戶江翻。〕</font></font><font size=4px>

 　　燕平狄將軍慕容霸上書於燕王儁曰：「石虎窮凶極暴，天之所棄，餘燼僅存，自相魚肉。今中國倒懸，企望仁恤，若大軍一振，勢必投戈。」北平太守孫興亦表言：「石氏大亂，宜以時進取中原。」儁以新遭大喪，弗許。</font><font size=4px color="#009090"><font size=4px>〔以去年皝薨也。〕</font></font><font size=4px>霸馳詣龍城，言於儁曰：「難得而易失者，時也。萬一石氏衰而復興，</font><font size=4px color="#009090"><font size=4px>〔易，以豉翻。復，扶又翻；下同。〕</font></font><font size=4px>或有英雄據其成資，</font><font size=4px color="#009090"><font size=4px>〔謂中原或有英雄乘亂而取趙，據有其己成之資也。〕</font></font><font size=4px>豈惟失此大利，亦恐更為後患。」儁曰：「鄴中雖亂，鄧恆據安樂，</font><font size=4px color="#009090"><font size=4px>〔以前參考，「安樂」當作「樂安」。〕</font></font><font size=4px>兵強糧足，今若伐趙，東道不可由也，當由盧龍；盧龍山徑險狹，</font><font size=4px color="#009090"><font size=4px>〔水經註：濡水東南逕盧龍塞。塞道自無終縣東出，渡濡水向林蘭陘，東至清陘。盧龍之險，峻阪縈折，故有九崢之名。〕</font></font><font size=4px>虜乘高斷要，</font><font size=4px color="#009090"><font size=4px>〔斷，丁管翻。〕</font></font><font size=4px>首尾為患，將若之何﹖」霸曰：「恆雖欲為石氏拒守，其將士顧家，人懷歸志，若大軍臨之，自然瓦解。臣請為殿下前驅，東出徒河，潛趣令支，出其不意，</font><font size=4px color="#009090"><font size=4px>〔為，于偽翻。趣，七喻翻。令，音鈴，又郎定翻。〕</font></font><font size=4px>支，音祁。〕彼聞之，勢必震駭，上不過閉門自守，下不免棄城逃潰，何暇禦我哉！然則殿下可以安步而前，無復留難矣。」儁猶豫未決，以問五材將軍封奕，</font><font size=4px color="#009090"><font size=4px>〔燕置五材將軍，蓋取宋子罕所謂「天生五材誰能去兵」之義。〕</font></font><font size=4px>對曰：「用兵之道，敵強則用智，敵弱則用勢。是故以大吞小，猶狼之食豚也；以治易亂，猶日之消雪也。大王自上世以來，積德累仁，兵強士練。石虎極其殘暴，死未瞑目，</font><font size=4px color="#009090"><font size=4px>〔瞑，莫定翻。〕</font></font><font size=4px>子孫爭國，上下乖亂。中國之民，墜於塗炭，延頸企踵以待振拔。大王若揚兵南邁，先取薊城，次指鄴都，宣燿威德，懷撫遺民，彼孰不扶老提幼以迎大王；凶黨將望旗冰碎，安能為害乎！」從事中郎黃泓曰：</font><font size=4px color="#009090"><font size=4px>〔泓，烏宏翻。〕</font></font><font size=4px>今太白經天，歲集畢北，陰</font><span class="h"><font size=4px>【章：十二行本「陰」上有「天下易主」四字；乙十一行本同；孔本同；張校同；退齋校同。】</font></font><font size=4px>國受命，此必然之驗也，</font><font size=4px color="#009090"><font size=4px>〔漢書天文志：太白經天，天下革民更王。孟康註曰：謂出東入西，出西入東也。太白，陰星，出東當伏東，出西當伏西，過午為經天。晉灼曰：日，陽也；日出則星亡。晝見午上為經天。歲星所在，國不可伐，可以伐人。昴、畢間為天街，其陰陰國。歲集畢北，明陰國當受命而王。〕</font></font><font size=4px>宜速出師，以承天意。」折衝將軍慕輿根曰：「中國之民困於石氏之亂，咸思易主以救湯火之急，此千載一時，不可失也。</font><font size=4px color="#009090"><font size=4px>〔載，子亥翻。〕</font></font><font size=4px>自武宣王以來，</font><font size=4px color="#009090"><font size=4px>〔慕容廆諡武宣王。〕</font></font><font size=4px>招賢養民，務農訓兵，正俟今日。今時至不取，更復顧慮，</font><font size=4px color="#009090"><font size=4px>〔復，扶又翻。〕</font></font><font size=4px>豈天意未欲使海內平定邪，將大王不欲取天下也﹖」儁笑而從之。以慕容恪為輔國將軍，慕容評為輔弼將軍，左長史陽騖為輔義將軍，謂之「三輔」。</font><font size=4px color="#009090"><font size=4px>〔輔弼、輔義二將軍號，亦一時創置。〕</font></font><font size=4px>慕容霸為前鋒都督、建鋒將軍，</font><font size=4px color="#009090"><font size=4px>〔建鋒將軍。亦創置也。〕</font></font><font size=4px>選精兵二十餘萬，講武戒嚴，為進取之計。</font><font size=4px color="#009090"><font size=4px>〔考異曰：燕景昭紀，集兵在四月。時石虎方死，諸子未爭；十六國春秋在五月，故從之。而燕書載封奕、慕輿根集，俱指再閔。按是時閔未篡趙，蓋撰史者附會耳，故削去。〕</font></font><font size=4px>

 　　六月，葬趙王虎於顯原陵，廟</font><span class="h"><font size=4px>【章：十二行本「廟」上有「諡曰武帝」四字；乙十一行本同；孔本同；張校同；退齋校同。】</font></font><font size=4px>號太祖。

 　　桓溫聞趙亂，出屯安陸，</font><font size=4px color="#009090"><font size=4px>〔安陸縣自漢以來屬江夏郡，唐為安州治所。溫自江陵出屯安陸。〕</font></font><font size=4px>遣諸將經營北方。</font><font size=4px color="#009090"><font size=4px>〔將，即亮翻。〕</font></font><font size=4px>趙揚州刺史王浹舉壽春降；</font><font size=4px color="#009090"><font size=4px>〔浹，即協翻。降，戶江翻；下同。〕</font></font><font size=4px>西中郎將陳逵進據壽春。征北大軍褚裒上表請伐趙，</font><font size=4px color="#009090"><font size=4px>〔褚裒時鎮京口。裒，蒲侯翻。〕</font></font><font size=4px>即日戒嚴，直指泗口。朝議以裒事任貴重，宜</font><span class="h"><font size=4px>【章：十二行本「宜」上有「不宜深入」四字；乙十一行本同；孔本同；張校同；退齋校同。】</font></font><font size=4px>先遣偏師。</font><font size=4px color="#009090"><font size=4px>〔裒，太后之父，又當方面，故云事任貴重。〕</font></font><font size=4px>裒奏言：「前已遣</font><span class="h"><font size=4px>【章：十二行本「遣」下有「前鋒」二字；乙十一行本同；孔本同；張校同；退齋校同。】</font></font><font size=4px>督護王頤之等徑造彭城，</font><font size=4px color="#009090"><font size=4px>〔造，七到翻。〕</font></font><font size=4px>後遣督護麋嶷進據下邳，</font><font size=4px color="#009090"><font size=4px>〔嶷，魚力翻。〕</font></font><font size=4px>今宜速發，以成聲勢。」秋，七月，加裒征討大都督，督徐、兗、青、揚、豫五州諸軍事。裒帥眾三萬，徑赴彭城，</font><font size=4px color="#009090"><font size=4px>〔帥，讀曰率。〕</font></font><font size=4px>北方士民降附者日以千計。

 　　朝野皆以為中原指期可復，光祿大夫蔡謨獨謂所親曰：「胡滅誠為大慶，然恐更貽朝廷之憂。」其人曰：「何謂也﹖」謨曰：「夫能順天乘時濟群生於艱難者，非上聖與英雄不能為也，自餘則莫若度德量力。</font><font size=4px color="#009090"><font size=4px>〔度，徒洛翻。量，音良。〕</font></font><font size=4px>觀今日之事，殆非時賢所及，必將經營分表，疲民以逞；</font><font size=4px color="#009090"><font size=4px>〔言必不能長驅以定中原，勢須隨所得之地分列屯戍，畫境而守，疲民以逞其志也。一說，分，音扶問翻，言人之才具各有分量，收復中原非當時人才所能辦也。經之營之過於其分量之外，則不能成功；丁壯苦征戰，老弱困轉輸，疲民逞而不能濟也。〕</font></font><font size=4px>既而才略疏短，不能副心，財殫力竭，智勇俱困，安得不憂及朝廷乎！」</font><font size=4px color="#009090"><font size=4px>〔其後殷浩之敗，卒如蔡謨所料。〕</font></font><font size=4px>

 　　魯郡民五百餘家相與起兵附晉，求援於褚裒，裒遣部將王龕、李邁將銳卒三千迎之。</font><font size=4px color="#009090"><font size=4px>〔龕，苦含翻。將，即亮翻。〕</font></font><font size=4px>趙南討大都督李農帥騎二萬與龕等戰于代陂，</font><font size=4px color="#009090"><font size=4px>〔騎，奇寄翻。〕</font></font><font size=4px>龕等大敗，皆沒於趙。八月，裒退屯廣陵。陳逵聞之，焚壽春積聚，毀城遁還。</font><font size=4px color="#009090"><font size=4px>〔積，子賜翻。聚，慈諭翻。〕</font></font><font size=4px>裒上疏乞自貶，詔不許；命裒還鎮京口，解征討都督。時河北大亂，遺民二十餘萬口渡河欲來歸附，會裒已還，威勢不接，皆不能自拔，死亡略盡。</font><font size=4px color="#009090"><font size=4px>〔考異曰：裒傳云：「為慕容皝及苻健所掠，死亡咸盡。」按是時慕容皝卒已踰年矣。永和六年，慕容儁始率眾南征；石鑒即位後，蒲洪始有眾十萬。永和六年洪死，健始嗣位。皆與裒不相接，今不取。〕</font></font><font size=4px>

 　　趙樂平王苞謀帥關右之眾攻鄴，</font><font size=4px color="#009090"><font size=4px>〔帥，讀曰率，下同。〕</font></font><font size=4px>左長史石光、司馬曹曜等固諫，苞怒，殺光等百餘人。苞性貪而無謀，雍州豪傑知其無成，並遣使告晉，梁州刺史司馬勳帥眾赴之。</font><font size=4px color="#009090"><font size=4px>〔勳，宣帝弟子濟南王遂之曾孫。雍，於用翻。使，疏吏翻。〕</font></font><font size=4px>

 　　楊初襲趙西城；破之。</font><font size=4px color="#009090"><font size=4px>〔楊初，武都氐王也。此西城蓋即漢隗囂奔處。〕</font></font><font size=4px>

 　　九月，涼州官屬共上張重華為丞相、涼王、雍、秦、涼三州牧。</font><font size=4px color="#009090"><font size=4px>〔上，時掌翻。〕</font></font><font size=4px>重華屢以錢帛賜左右寵臣；又喜博弈，</font><font size=4px color="#009090"><font size=4px>〔博，樗蒲；弈，弈棋。喜，許記翻。〕</font></font><font size=4px>頗廢政事。徵事索振諫曰：「先王夙夜勤儉以實府庫，正以讎恥未雪，志平海內故也。殿下嗣位之初，強寇侵逼，</font><font size=4px color="#009090"><font size=4px>〔徵事，涼所置官。謂趙來攻也，事見上卷二年、三年。索，昔各翻。〕</font></font><font size=4px>賴重餌之故，得戰士死力，</font><font size=4px color="#009090"><font size=4px>〔謂以錢帛厚賞戰士，得其出力致死。〕</font></font><font size=4px>僅保社稷。今蓄積已虛而寇讎尚在，豈可輕有耗散，以與無功之人乎！昔漢光武躬親萬機，章奏詣闕，報不終日，故能隆中興之業。今章奏停滯，動經時月，</font><font size=4px color="#009090"><font size=4px>〔三月為一時，三旬為一月。〕</font></font><font size=4px>下情不得上通，沈冤困於囹圄，</font><font size=4px color="#009090"><font size=4px>〔沈，持林翻。囹、盧經翻，獄也。圄，偶許翻，守也。〕</font></font><font size=4px>殆非明主之事也。」重華謝之。

 　　司馬勳出駱谷，破趙長城戍，</font><font size=4px color="#009090"><font size=4px>〔長城戍即魏司馬望、鄧艾據之以拒姜維之地。〕</font></font><font size=4px>壁于懸鉤，去長安二百里，使治中劉煥、攻長安，斬京兆太守劉秀離，</font><font size=4px color="#009090"><font size=4px>〔劉秀離蓋迎戰而敗死，煥未能至長安城下也。〕</font></font><font size=4px>又拔賀城；三輔豪傑多殺守令以應勳，凡三十餘壁，眾五萬人。趙樂平王苞乃輟攻鄴之謀，使其將麻秋、姚國等將兵拒勳。趙主遵遣車騎將軍王朗帥精騎二萬以討勳為名，因劫苞送鄴。勳兵少，畏朗不敢進；</font><font size=4px color="#009090"><font size=4px>〔使桓溫於是時攻關中，關中可取也。少，詩沼翻。〕</font></font><font size=4px>冬，十月，釋懸鉤，拔宛城，殺趙南陽太守袁景，復還梁州。</font><font size=4px color="#009090"><font size=4px>〔宛，於元翻。復，扶又翻。〕</font></font><font size=4px>

 　　初，趙主遵之發李城也；謂武興公閔曰：「努力！事成，以爾為太子。」既而立太子衍。閔恃功，欲專朝政，</font><font size=4px color="#009090"><font size=4px>〔朝，直遙翻。〕</font></font><font size=4px>遵不聽。閔素驍勇，屢立戰功，夷、夏宿將皆憚之。</font><font size=4px color="#009090"><font size=4px>〔驍，堅堯翻。〕</font></font><font size=4px>既為都督，總內外兵權，乃撫循殿中將士，皆奏為殿中員外將軍，爵關外侯，</font><font size=4px color="#009090"><font size=4px>〔殿中將軍，晉初置；殿中員外將軍，又後來所置也。關外侯，漢獻帝建安二十年魏武王置，所謂名號侯也。余按秦、漢列侯則有國邑；關內侯無國邑，列位於朝，無官位者，居京師，故謂之關內侯，列侯就國者，多出關外。後曹操置關外侯於關內侯之下，非秦、漢列爵意也。〕</font></font><font size=4px>遵弗之疑，而更題名善惡以挫抑之，眾咸怨怒。中書令孟準、左衛將軍王鸞勸遵稍奪閔兵權，閔益恨望，</font><font size=4px color="#009090"><font size=4px>〔恨望，猶怨望也。〕</font></font><font size=4px>準等咸勸誅之。

 　　十一月，遵召義陽王鑒、樂平王苞、汝陰王琨、淮南王昭等入議於鄭太后前，曰：「閔不臣之亦漸著，今欲誅之，如何﹖」鑒等皆曰：「宜然！」鄭氏曰：「李城還兵，無棘奴，豈有今日；</font><font size=4px color="#009090"><font size=4px>〔冉閔，小字棘奴。〕</font></font><font size=4px>小驕縱之，</font><font size=4px color="#009090"><font size=4px>〔謂閔恃功頗驕，宜寬縱之。〕</font></font><font size=4px>何可遽殺！」鑒出，遣宦楊環馳以告閔。閔遂劫李農及右衛將軍王基密謀廢遵，使將軍蘇彥、周成帥甲士三千人執遵於南臺。</font><font size=4px color="#009090"><font size=4px>〔三臺之南臺也。水經註：銅雀臺之南則金雀臺，高八丈，有屋百九十間。帥，讀曰率。〕</font></font><font size=4px>遵方與婦人彈碁，</font><font size=4px color="#009090"><font size=4px>〔藝經曰：彈碁，兩人對局，白黑碁各六枚。先列碁相當，更先彈也。其局以石為之，局形四隤而中高。魏文帝善彈碁，能用手巾角。時一書生又能低頭以所冠葛巾撇碁。劉貢父詩云：「漢皇初厭蹴鞠勞，待臣始作彈碁戲。」彈碁蓋始於漢也。世說曰：彈碁始自魏，內宮妝釥之戲。此說誤也。按西京雜記，漢成帝好蹴鞠，言事者以為勞體，非至尊所宜。帝命擇似而不勞者，家君作彈碁奏之，帝大悅。〕</font></font><font size=4px>問成曰：「反者誰也﹖」成曰：「義陽王鑒當立。」遵曰：「我尚如是，鑒能幾時！」遂殺之於琨華殿，</font><font size=4px color="#009090"><font size=4px>〔載記曰：遵在位凡一百八十三日。〕</font></font><font size=4px>并殺鄭太后、張后、太子衍、孟準、王鸞及上光祿張斐。</font><font size=4px color="#009090"><font size=4px>〔載記曰：石虎置上、中光祿大夫，位在左、右光大夫上。〕</font></font><font size=4px>

 　　鑒即位，大赦。以武興公閔為大將軍，封武德王；司空李農為大司馬；並錄尚書事。郎闓為司空，</font><font size=4px color="#009090"><font size=4px>〔闓，苦亥翻，又音開。〕</font></font><font size=4px>秦州刺史劉群為尚書左僕射，侍中盧諶為中書監。</font><font size=4px color="#009090"><font size=4px>〔諶，是壬翻。〕</font></font><font size=4px>

 　　秦、雍流民相帥西歸，</font><font size=4px color="#009090"><font size=4px>〔成帝咸和四年，石虎破殺劉胤，徙氐、羌十五萬落于司、冀州；八年，破石生，徙秦、雍民及氐、羌十餘萬戶于關東；今因趙亂，故相帥西歸。雍，於用翻。帥，讀曰率。〕</font></font><font size=4px>路由枋頭，共推蒲洪為主，眾至十餘萬。</font><font size=4px color="#009090"><font size=4px>〔蒲洪勸石虎徙秦、雍民夷以實關東，而身委質於趙，及趙之亂，得因以為資；姦雄伺時而動也。〕</font></font><font size=4px>洪子健在鄴，斬關出奔枋頭。鑒懼洪之逼，欲以計遣之，乃以洪為都督關中諸軍事、征西大將軍、雍州牧、領秦州刺史。洪會官屬，議應受與不；</font><font size=4px color="#009090"><font size=4px>〔不，讀曰否。〕</font></font><font size=4px>主簿程朴請且與趙連和，如列國分境而治。洪怒曰：「吾不堪為天子邪，而云列國乎！」引朴斬之。</font><font size=4px color="#009090"><font size=4px>〔姚弋仲猶知盡忠於石氏，蒲洪則直欲奪取之而後已。〕</font></font><font size=4px>

 　　都鄉元</font><span class="h"><font size=4px>【章：十二行本「元」下有「穆」字；乙十一行本同；退齋校同。】</font></font><font size=4px>侯褚裒</font><font size=4px color="#009090"><font size=4px>〔漢志，常山郡有都鄉侯國，晉志不見。此特以漢舊侯國名封褚裒耳，非必有實土也。〕</font></font><font size=4px>還至京口，聞哭聲甚多，以問左右，對曰：「皆代陂死者之家也。」裒慚憤發疾；十二月，己酉，卒。以吳國內史荀羨為使持節、監徐兗二州、揚州之晉陵諸軍事、徐州刺史，時年二十八，中興方伯未有如羨之少者。</font><font size=4px color="#009090"><font size=4px>〔少，詩照翻。〕</font></font><font size=4px>

 　　趙主鑒使樂平王苞、中書令李松、殿中將軍張才夜攻石閔、李農於琨華殿，不克，禁中擾亂。鑒懼，偽若不知者，夜斬松、才於西中華門，并殺苞。

 　　新興王祗，虎之子也，時鎮襄國，與姚弋仲、蒲洪等連兵，</font><font size=4px color="#009090"><font size=4px>〔祗北連姚弋仲，南連蒲洪，以討閔、農。〕</font></font><font size=4px>移檄中外，欲共誅閔、農；閔、農以汝陰王琨為大都督，與張舉及侍中呼延盛帥步騎七萬分討祗等。</font><font size=4px color="#009090"><font size=4px>〔帥，讀曰率。騎，奇寄翻。〕</font></font><font size=4px>

 　　中領軍石成、侍中石啟、前河東太守石暉謀誅閔、農；閔、農皆殺之。龍驤將軍孫伏都、劉銖等帥羯士三千伏於胡天，</font><font size=4px color="#009090"><font size=4px>〔胡天蓋石氏禁中署舍之名。驤，思將翻。〕</font></font><font size=4px>亦欲誅閔、農。鑒在中臺，伏都帥三十餘人將升臺挾鑒以攻之。鑒見伏都毀閣道，臨問其故。伏都曰：「李農等反，已在東掖門，臣欲帥衛士討之，謹先啟知。」鑒曰：「卿是功臣，好為官陳力，</font><font size=4px color="#009090"><font size=4px>〔魏、晉以下率謂天子為官，天子亦時自言之。陳，展也。為，于偽翻。〕</font></font><font size=4px>朕從臺上觀，卿勿慮無報也。」</font><font size=4px color="#009090"><font size=4px>〔言若能誅閔、農，將厚賞以報之。〕</font></font><font size=4px>於是伏都、銖帥眾攻閔、農，不克，屯於鳳陽門。閔、農帥眾數千毀金明門而入。鑒懼閔之殺己，馳招閔、農，開門內之，謂曰：「孫伏都反，卿宜速討之。」閔、農攻斬伏都等，自鳳陽至琨華，橫尸相枕，</font><font size=4px color="#009090"><font size=4px>〔枕，職任翻。〕</font></font><font size=4px>流血成渠。宣令內外，六夷敢稱兵仗者斬，</font><font size=4px color="#009090"><font size=4px>〔稱，舉也。〕</font></font><font size=4px>胡人或斬關、或踰城而出者，不可勝數。</font><font size=4px color="#009090"><font size=4px>〔閔既誅孫伏都等，又禁胡人稱兵仗，胡人知禍之將及，故去。勝，音升。〕</font></font><font size=4px>

 　　閔使尚書王簡，少府王鬱帥眾數千守鑒於御龍觀，</font><font size=4px color="#009090"><font size=4px>〔觀，古玩翻。〕</font></font><font size=4px>懸食以給之。下令城中曰：「近日孫、劉搆逆，支黨伏誅，良善一無預也。今日已後，與官同心者留，不同者各任所之。敕城門不復相禁。」</font><font size=4px color="#009090"><font size=4px>〔復，扶又翻。〕</font></font><font size=4px>於是趙人百里內悉入城，</font><font size=4px color="#009090"><font size=4px>〔趙人，謂中國人也。〕</font></font><font size=4px>胡、羯去者填門。閔知胡之不為己用，班令內外：「趙人斬一胡首送鳳陽門者，文官進位三等，武官乘拜牙門。」一日之中，斬首數萬。閔親帥趙人以誅胡、羯，無貴賤、男女、少長皆斬之，</font><font size=4px color="#009090"><font size=4px>〔少，詩照翻。長，知兩翻。〕</font></font><font size=4px>死者二十餘萬，尸諸城外，悉為野犬豺狼所食。其屯戍四方者，閔皆以書命趙人為將帥者誅之，或高鼻多須濫死者半。</font><font size=4px color="#009090"><font size=4px>〔高鼻多鬚，其狀似羯、胡，故亦見殺。將，即亮翻。帥，所類翻。〕</font></font><font size=4px>

 　　燕王儁遣使至涼州，</font><font size=4px color="#009090"><font size=4px>〔使，疏吏翻。〕</font></font><font size=4px>約張重華共擊趙。

 　　高句麗王釗送前東夷護軍宋晃于燕，燕王儁赦之，更名曰活，</font><font size=4px color="#009090"><font size=4px>〔更，工銜翻；下同。〕</font></font><font size=4px>拜為中尉。</font><font size=4px color="#009090"><font size=4px>〔晃奔高麗，見九十六卷成帝咸康四年。〕</font></font><font size=4px>

 　　六年（庚戌、三五○）

 　　春，正月，趙大將軍閔欲滅去石氏之迹，</font><font size=4px color="#009090"><font size=4px>〔去，羌呂翻。〕</font></font><font size=4px>託以讖文有「繼趙李」，更國號曰衛，易姓李氏，大赦，改元青龍。太宰趙庶、太尉張舉，中軍將軍張春、光祿大夫石岳、撫軍石寧、</font><font size=4px color="#009090"><font size=4px>〔「撫軍」之下當有「將軍」也。〕</font></font><font size=4px>武衛將軍張季及公侯、卿、校、龍騰等萬餘人，出奔襄國，</font><font size=4px color="#009090"><font size=4px>〔從石祗也。校，戶教翻。〕</font></font><font size=4px>汝陰王琨奔冀州。</font><font size=4px color="#009090"><font size=4px>〔趙之冀州治信都。〕</font></font><font size=4px>撫軍將軍張沈據滏口，</font><font size=4px color="#009090"><font size=4px>〔滏口，滏水之口也。唐代宗永泰元年，薛嵩奏於滏口之右故臨水縣城置昭義縣，以屬磁州。沈，持林翻。滏，音釜。〕</font></font><font size=4px>張賀度據石瀆，</font><font size=4px color="#009090"><font size=4px>〔魏收地形志，鄴縣有石竇堰。〕</font></font><font size=4px>建義將軍段勤據黎陽，</font><font size=4px color="#009090"><font size=4px>〔建義將軍，蓋亦後趙所置。〕</font></font><font size=4px>寧南將軍楊群據桑壁，</font><font size=4px color="#009090"><font size=4px>〔後趙蓋於征、鎮、安、平之外又置四寧。括地志：易州遂城縣界有桑丘城。又水經註：常山蒲吾縣東南有桑中縣故城，俗謂之石勒城。〕</font></font><font size=4px>劉國據陽城，</font><font size=4px color="#009090"><font size=4px>〔續漢志，中山蒲陰縣有陽城。據後劉國自繁陽引兵會石琨擊冉閔，則此陽城乃繁陽城也。〕</font></font><font size=4px>段龕據陳留，姚弋仲據灄頭，</font><font size=4px color="#009090"><font size=4px>〔龕，苦含翻。灄，書涉翻。〕</font></font><font size=4px>蒲洪據枋頭，眾各數萬，皆不附於閔。勤，末柸之子；龕，蘭之子也。</font><font size=4px color="#009090"><font size=4px>〔段末柸先據令支。段蘭自宇文入趙。〕</font></font><font size=4px>

 　　王朗、麻秋自長安赴洛陽。秋承閔書，誅朗部胡千餘人。</font><font size=4px color="#009090"><font size=4px>〔朗所部有胡兵千餘人，閔命秋誅之。〕</font></font><font size=4px>朗奔襄國。秋帥眾歸鄴，</font><font size=4px color="#009090"><font size=4px>〔帥，讀曰率；下同。〕</font></font><font size=4px>蒲洪使其子龍驤將軍雄迎擊，獲之，</font><font size=4px color="#009090"><font size=4px>〔驤，思將翻。〕</font></font><font size=4px>以為軍師將軍。

 　　汝陰王琨及張舉、王朗帥眾七萬伐鄴，大將軍閔帥騎千餘與戰於城北；閔操兩刃矛，馳騎擊之，</font><font size=4px color="#009090"><font size=4px>〔兩刃矛者，鋏之兩旁皆利其刃。騎，奇寄翻。操，千高翻。〕</font></font><font size=4px>所向摧陷，斬首三千級，琨等大敗而去。閔與李農帥騎三萬討張賀度于石瀆。

 　　閏月，</font><font size=4px color="#009090"><font size=4px>〔考異曰：帝紀後云閏月；三十國、晉春秋皆云閏正月。按長曆，閏二月。帝紀，閏月有丁丑、己丑。按是歲正月癸酉朔，若閏正月，即無丁丑、己丑。今以長曆為據。〕</font></font><font size=4px>衛主鑒密遣宦者齎書召張沈等，使乘虛襲鄴。宦者以告閔、農，閔、農馳還，廢鑒，殺之，</font><font size=4px color="#009090"><font size=4px>〔載記曰：鑒立一百三日。〕</font></font><font size=4px>并殺趙主虎二十八孫，盡滅石氏。</font><font size=4px color="#009090"><font size=4px>〔載記曰：始勒以成帝咸和三年僭立，二主四子，凡二十三年。〕</font></font><font size=4px>姚弋仲子曜武將軍益、</font><font size=4px color="#009090"><font size=4px>〔曜武、曜威，蓋皆石氏所置。〕</font></font><font size=4px>武衛將軍若帥禁兵數千斬關奔灄頭。弋仲帥眾討閔軍于混橋。

 　　司徒申鍾等上尊號於閔，閔以讓 李農，農固辭。閔曰：「吾屬故晉人也，今晉室猶存，請與諸君分割州郡，各稱牧、守、公、侯，</font><font size=4px color="#009090"><font size=4px>〔守，式又翻。〕</font></font><font size=4px>奉表迎晉天子還都洛陽。」</font><span class="h"><font size=4px>【章：十二行本 「陽」下有「何如」二字；乙十一行本同；孔本同；張校同；退齋校同。】</font></font><font size=4px>尚書胡睦進曰：「陛下聖德應天，宜登大位，晉氏衰微，遠竄江表，豈能總馭英雄，混壹 四海乎！」閔曰：「胡尚書之言，可謂識機知命矣。」乃即皇帝位，</font><font size=4px color="#009090"><font size=4px>〔冉閔，字永曾，子字棘奴，石虎之養孫也。父瞻，本姓冉，名良，魏郡內黃人。勒破陳午，獲瞻，時年十二，命虎子之。〕</font></font><font size=4px>大赦，改元永興，國號大魏。

 　　朝廷聞中原大亂，復謀進取。</font><font size=4px color="#009090"><font size=4px>〔復，扶又翻。〕</font></font><font size=4px>己丑，以揚州刺史殷浩為中軍將軍、假節、都督揚、豫、徐、兗、青五州諸軍事；</font><font size=4px color="#009090"><font size=4px>〔為殷浩喪師張本。〕</font></font><font size=4px>以蒲洪為氐王、使持節、征北大將軍、都督河北諸軍事、冀州刺史、廣川郡公；蒲健為假節、右將軍、監河北征討前鋒諸軍事、襄國公。</font><font size=4px color="#009090"><font size=4px>〔去年蒲洪遣使來降，今經略中原，故授任以懷來之。使，疏吏翻。監，工銜翻。〕</font></font><font size=4px>

 　　姚弋仲、蒲洪各有據關右之志。弋仲遣其子襄帥眾五萬擊洪，洪迎擊，破之，斬獲三萬餘級。洪自稱大都督、大將軍、大單于、三秦王，改姓苻氏。</font><font size=4px color="#009090"><font size=4px>〔洪以讖文「草付應王」，又其孫堅背有「艸付」字，遂改姓苻氏。符，上從「竹」者非。單，音蟬。〕</font></font><font size=4px>以南安雷弱兒為輔國將軍；安定梁楞為前將軍，領左長史；</font><font size=4px color="#009090"><font size=4px>〔楞，盧登翻。〕</font></font><font size=4px>馮翊魚遵為右</font><span class="h"><font size=4px>【章：十二行本「右」作「後」；乙十一行本同；孔本同。】</font></font><font size=4px>將軍，領右長史；</font><font size=4px color="#009090"><font size=4px>〔風俗通，宋公子魚之後，以王父字為氏。〕</font></font><font size=4px>京兆段陵為左將軍，領左司馬；</font><span class="h"><font size=4px>【章：十二行本「馬」下有「王墮為右將軍，領右司馬」十字；乙十一行本同；孔本同；張校同；退齋校同。】</font></font><font size=4px>天水趙俱、隴西牛夷、北地辛牢皆為從事中郎，互酋毛貴為單于輔相。</font><font size=4px color="#009090"><font size=4px>〔「互」，即「氐」字。〕</font></font><font size=4px>

 　　二月，燕王儁使慕容霸將兵二萬自東道出徒河，慕輿于自西道出蠮螉塞，儁自中道出盧龍塞以伐趙。</font><font size=4px color="#009090"><font size=4px>〔杜佑曰：盧龍塞在今平州城西北二百里。〕</font></font><font size=4px>以慕容恪、鮮于亮為前驅，命慕輿難槎山通道。</font><font size=4px color="#009090"><font size=4px>〔槎，仕下翻。邪斫木曰槎。〕</font></font><font size=4px>留世子曄守龍城，以內史劉斌為大司農，</font><font size=4px color="#009090"><font size=4px>〔斌，音彬。〕</font></font><font size=4px>與典書令皇甫真留統後事。

 　　霸軍至三陘，</font><font size=4px color="#009090"><font size=4px>〔樂安城在遼西遼陽縣東。魏收地形志：海陽縣有橫山，蓋即三陘之地。 陘，音形。〕</font></font><font size=4px>趙征東將軍鄧恆惶怖，焚倉庫，棄安樂遁去，</font><font size=4px color="#009090"><font size=4px>〔「安樂」，當作「樂安」。果如慕容霸所料。怖，普布翻。〕</font></font><font size=4px>與幽州刺史王午共保薊。</font><font size=4px color="#009090"><font size=4px>〔薊，音計。〕</font></font><font size=4px>徒河南部都尉孫泳急入安樂，撲滅餘火，籍其穀帛。霸收安樂、北平兵糧，</font><font size=4px color="#009090"><font size=4px>〔「安樂」，並當作「樂安」。〕</font></font><font size=4px>與儁會臨渠。</font><font size=4px color="#009090"><font size=4px>〔臨渠城臨泃渠。泃水出右北平無終縣西 山，東南至雍奴縣，入鮑丘水；魏武征蹋頓，從泃口鑿渠，逕雍奴、泉州以通河海者也。泃，古侯翻。〕</font></font><font size=4px>

 　　三月，燕兵至無終，王午留其將王佗以數千人守薊，</font><font size=4px color="#009090"><font size=4px>〔佗，徒河翻。〕</font></font><font size=4px>與鄧恆走保魯口。</font><font size=4px color="#009090"><font size=4px>〔魏收地形志：博陵郡饒陽縣有魯口城。博陵郡，唐為定州。〕</font></font><font size=4px>乙巳，儁拔薊，執王佗，斬之。儁欲悉阬其士卒千餘人，慕容霸諫曰：「趙為暴虐，王與師伐之，將以拯民於塗炭而撫有中州也；今始得薊而阬其士卒，恐不可以為王師之先聲也。」</font><span class="h"><font size=4px>【章：十二行本「也」下有「乃釋之」三字；乙十一行本同；退齋校同。】</font></font><font size=4px>儁入都于薊，中州女降者相繼。</font><font size=4px color="#009090"><font size=4px>〔降，戶江翻。〕</font></font><font size=4px>

 　　燕兵至范陽，范陽太守李產欲為石氏拒燕，</font><font size=4px color="#009090"><font size=4px>〔為，于偽翻。〕</font></font><font size=4px>眾莫為用，乃帥八城令長出降；</font><font size=4px color="#009090"><font size=4px>〔范陽郡統涿、良鄉、方城、長鄉、遒、故安、范陽、容城八縣。帥，讀曰率。〕</font></font><font size=4px>儁復以產為太守。

 　　產子績為幽州別駕，棄其家從王午在魯口。鄧恆謂午曰：「績鄉里在北，</font><font size=4px color="#009090"><font size=4px>〔績，范陽入。范陽在魯口之北。〕</font></font><font size=4px>父已降燕，今雖在此，恐終難相保，徒為人累，不如去之。」</font><font size=4px color="#009090"><font size=4px>〔累，力瑞翻。去，羌呂翻，謂殺之也。〕</font></font><font size=4px>午曰：「此何言也！夫以當今喪亂，</font><font size=4px color="#009090"><font size=4px>〔喪，息浪翻。〕</font></font><font size=4px>而績乃能立義捐家，情節之重，雖古烈士無以過；乃欲以猜嫌害之，</font><font size=4px color="#009090"><font size=4px>〔燕、趙之士聞之，謂我直相聚為賊，了無意識。〕</font></font><font size=4px>眾情一散，不可復集，</font><font size=4px color="#009090"><font size=4px>〔復，扶又翻。〕</font></font><font size=4px>此為坐自屠潰也。」恆乃止。午猶慮諸將不與己同心，或致非意，</font><font size=4px color="#009090"><font size=4px>〔謂諸將殺之，非午之意。〕</font></font><font size=4px>乃遣績歸。績始辭午往見燕王儁，儁讓之曰：「卿不識天命，棄父邀名，今日乃始來邪！」對曰：「臣眷戀舊主，志存微節，官身所在，何事非君。</font><font size=4px color="#009090"><font size=4px>〔績謂其身為官身，言委質事君，身非我有也。〕</font></font><font size=4px>殿下方以義取天下，臣未謂得見之晚也。」儁悅，善待之。

 　　儁以弟宜為代郡城郎，</font><font size=4px color="#009090"><font size=4px>〔此秦、漢以來之代郡，非後魏之代都。此代郡治代；後魏代都，乃秦、漢之平城也。城郎、城大，皆鮮卑所置，付以城郭之任。郎，主也。〕</font></font><font size=4px>孫泳為廣寧太守，悉置幽州郡縣守宰。

 　　甲子，儁使中部俟釐慕輿句督薊中留事，</font><font size=4px color="#009090"><font size=4px>〔俟釐，蓋亦鮮卑部帥之稱。俟，渠之翻。〕</font></font><font size=4px>自將擊鄧恆於魯口。軍至清梁，</font><font size=4px color="#009090"><font size=4px>〔魏收地形志：高陽蠡吾縣有清涼城。水經註：中山蒲陰縣東南有清梁亭。〕</font></font><font size=4px>恆將鹿勃早將數千人夜襲燕營，</font><font size=4px color="#009090"><font size=4px>〔鹿，姓也。風俗通， 後漢有巴郡太守鹿旗。〕</font></font><font size=4px>半已得入，先犯前鋒都督慕容霸，突入幕下，霸起奮擊，手殺十餘人，早不能進，由是燕軍得嚴。</font><font size=4px color="#009090"><font size=4px>〔謂得以嚴備也。〕</font></font><font size=4px>儁謂慕輿根曰：「賊鋒甚銳，宜且避之。」根正巴曰：「我眾彼寡，力不相敵，故乘夜來戰，冀萬一獲利。今求賊得賊，正當擊之，復何所疑！</font><font size=4px color="#009090"><font size=4px>〔復，扶又翻。〕</font></font><font size=4px>王但安臥，臣等自為王破之！」</font><font size=4px color="#009090"><font size=4px>〔為，于偽翻。〕</font></font><font size=4px>儁不能自安，內史李洪從儁出營外，屯高冢上。根帥左右精勇數百人從中牙直前擊早，</font><font size=4px color="#009090"><font size=4px>〔中牙，儁所居也。〕</font></font><font size=4px>李洪徐整騎隊還助之，</font><font size=4px color="#009090"><font size=4px>〔騎，亦寄翻。〕</font></font><font size=4px>早乃退走。眾軍追擊四十餘里，早僅以身免，所從士卒死亡略盡。儁引兵還薊。</font><font size=4px color="#009090"><font size=4px>〔儁之還薊，亦鹿勃早有以挫其銳，否則進攻魯口矣。〕</font></font><font size=4px>

 　　魏主閔復姓冉氏，尊母王氏為皇太后，立妻董氏為皇后，子智為皇太子，胤、明、裕皆為王。</font><font size=4px color="#009090"><font size=4px>〔胤、明、裕，閔之三子。〕</font></font><font size=4px>以李農為太宰、領太尉、錄尚書事，封齊王，其子皆封縣公。遣使者持節赦諸軍屯；皆不從。</font><font size=4px color="#009090"><font size=4px>〔諸軍屯，張沈及蒲洪等也。〕</font></font><font size=4px>

 　　麻秋說苻洪曰：</font><font size=4px color="#009090"><font size=4px>〔說，輸芮翻。〕</font></font><font size=4px>「冉閔、石祗方相持，中原之亂未可平也。不如先取關中，基業已固，然後東爭天下，誰敢敵之。」洪深然之。既而秋因宴鴆洪，欲并其眾；世子健收秋斬之。洪謂健曰：「吾所以未入關者，以為中州可定；今不幸為豎子所困。中州非汝兄弟所能辦，我死，汝急入關！」言終而卒。健代統其眾，乃去大都督、大將軍、三秦王之號，</font><font size=4px color="#009090"><font size=4px>〔去，羌呂翻。〕</font></font><font size=4px>稱晉官爵，遣其叔父安來告喪，且請朝命。</font><font size=4px color="#009090"><font size=4px>〔朝，直遙翻。〕</font></font><font size=4px>

 　　趙新興王祗即皇帝位于襄國，</font><font size=4px color="#009090"><font size=4px>〔考異曰：晉帝紀，祗即位在閏月；三十國、晉春秋皆在三月。按十六國春秋，祗稱帝，拜姚弋仲、苻健官，而不言苻洪。洪三月死，故疑祗以三月即位。〕</font></font><font size=4px>改元永寧。以汝陰王琨為相國，六夷據州郡</font><span class="h"><font size=4px>【章：十二竹本「郡」下有「擁兵」二字；乙十一行本同；退齋校同。】</font></font><font size=4px>者皆應之。</font><font size=4px color="#009090"><font size=4px>〔六夷，胡、羯、氐、羌、段氏及巴蠻也。〕</font></font><font size=4px>祗以姚弋仲為右丞相、親趙王，待以殊禮。弋仲子襄，雄勇多才略，士民多愛之，請弋仲以為嗣，弋仲以襄非長子，不許；</font><font size=4px color="#009090"><font size=4px>〔襄，弋仲之第五子。長，知兩翻。〕</font></font><font size=4px>請者日以千數，弋仲乃使之將兵。</font><font size=4px color="#009090"><font size=4px>〔將，即亮翻。〕</font></font><font size=4px>祗以襄為驃騎將軍、豫州刺史、新昌公。又以苻健為都督河南諸軍事、鎮南大將軍、開府儀同三司、兗州牧、略陽郡公。

 　　夏，四月，趙主祗汝陰王琨將兵十萬伐魏。

 　　魏主閔殺李農及其三子，并尚書令王謨、侍中王衍、中常侍嚴震、趙昇。閔遣使臨江告晉曰：</font><font size=4px color="#009090"><font size=4px>〔使，疏吏翻。〕</font></font><font size=4px>「逆胡亂中原，今已誅之；能共討者，可遣軍來也。」朝廷不應。

 　　五月，廬江太守袁真攻魏合肥，克之，虜其居民而還。</font><font size=4px color="#009090"><font size=4px>〔還，從宣翻，又如字。〕</font></font><font size=4px>

 　　六月，趙汝陰王琨進據邯鄲，</font><font size=4px color="#009090"><font size=4px>〔邯鄲，音寒丹。〕</font></font><font size=4px>鎮南將軍劉國自繁陽會之。</font><font size=4px color="#009090"><font size=4px>〔繁陽縣，漢屬魏郡，晉屬頓丘郡；隋廢繁陽入相州內黃縣。〕</font></font><font size=4px>魏衛將軍王泰擊琨，大破之，死者萬餘人。劉國還繁陽。

 　　初，段蘭卒於令支，</font><font size=4px color="#009090"><font size=4px>〔段蘭屯令支，見上卷康帝建元元年。令，音鈴，又郎定翻。支，音祁。〕</font></font><font size=4px>段龕代領其眾，因石氏之亂，擁部落南徙。秋，七月，龕引兵東據廣固，</font><font size=4px color="#009090"><font size=4px>〔龕自陳留而東據廣固。〕</font></font><font size=4px>自稱齊王。

 　　八月，代郡人趙榼帥三百餘家叛燕歸趙并州刺史張平。</font><font size=4px color="#009090"><font size=4px>〔榼，苦合翻。帥，讀曰率。〕</font></font><font size=4px>燕王儁徙廣寧、上谷二郡民於徐無，</font><font size=4px color="#009090"><font size=4px>〔徐無縣，漢、晉屬右北平郡，後周廢，入無終縣，唐改無終為玉田縣，屬薊州。〕</font></font><font size=4px>代郡民於凡城。</font><font size=4px color="#009090"><font size=4px>〔恐其復叛歸趙，故徙之。〕</font></font><font size=4px>

 　　王朗之去長安也，朗司馬杜</font><span class="h"><font size=4px>【章：十二行本「杜」上有「京兆」二字；乙十一行本同；退齋校同；張校同，云無註本亦脫。】</font></font><font size=4px>洪據長安，自稱晉征北將軍、雍州刺史，以馮翊張琚為司馬；關西夷、夏皆應之。</font><font size=4px color="#009090"><font size=4px>〔雍，於用翻。夏，戶雅翻。〕</font></font><font size=4px>苻健欲取之，恐洪知之，乃受趙官爵。</font><font size=4px color="#009090"><font size=4px>〔趙主祗所授者也。〕</font></font><font size=4px>以趙俱為河內太守，戍溫；牛夷為安集將軍，戍懷；</font><font size=4px color="#009090"><font size=4px>〔安集將軍，苻氏置，以安集民夷為號。溫縣、懷縣並屬河內郡。溫縣，唐屬孟州。懷縣故城在懷州武陟縣西。〕</font></font><font size=4px>治宮室於枋頭，</font><font size=4px color="#009090"><font size=4px>〔治，直之翻。〕</font></font><font size=4px>課民種麥，示無西意，有知而不種者，健殺之以徇。既而自稱晉征西大將軍、都督關中諸軍事、雍州刺史；以武威賈玄碩為左長史，洛</font><span class="h"><font size=4px>【章：十二行本「洛」作「略」；乙十一行本同；熊校同。】</font></font><font size=4px>陽梁安為右長史，段純為左司馬，辛牢為右司馬，京兆王魚、安定程肱、胡文等為軍諮祭酒，悉眾而西。以魚遵為前鋒，行至盟津，</font><font size=4px color="#009090"><font size=4px>〔盟，讀曰孟。〕</font></font><font size=4px>為浮梁以濟。遣弟輔國將軍雄帥眾五千自潼關入，兄子揚武將軍菁帥眾七千自軹關入。</font><font size=4px color="#009090"><font size=4px>〔從河南入潼關至華陰，從河北入軹關，自蒲津西渡河至渭北，合兵以攻長安。帥，讀曰率；下同。〕</font></font><font size=4px>臨別，執菁手曰：「若事不捷，汝死河北，我死河南，不復相見。」</font><font size=4px color="#009090"><font size=4px>〔復，扶又翻。〕</font></font><font size=4px>既濟，焚橋，自帥大眾隨雄而進。

 　　杜洪聞之，與健書，侮嫚之。以張琚弟先為征虜將軍，帥眾萬三千逆戰于潼關之北。先兵大敗，走還長安。洪悉召關中之眾以拒健。洪弟郁勸洪迎健，洪不從；郁帥所部降於健。</font><font size=4px color="#009090"><font size=4px>〔降，戶江翻；下同。〕</font></font><font size=4px>

 　　健遣苻雄徇渭北。氐酋毛受屯高陵，</font><font size=4px color="#009090"><font size=4px>〔高陵縣，漢屬馮翊；晉改曰高陸，屬京兆。〕</font></font><font size=4px>徐磋屯好畤，</font><font size=4px color="#009090"><font size=4px>〔磋，倉何翻。好畤縣，前漢屬右扶風，後漢、晉。畤，音止。〕</font></font><font size=4px>羌酋白犢屯黃白，</font><font size=4px color="#009090"><font size=4px>〔即黃白城。酋，慈由翻。〕</font></font><font size=4px>眾各數萬皆斬洪使，</font><font size=4px color="#009090"><font size=4px>〔使，疏吏翻。〕</font></font><font size=4px>遣子降於健。苻菁、魚遵所過城邑，無不降附。洪懼，固守長安。

 　　張賀度、段勤、劉國靳豚會于昌城，</font><font size=4px color="#009090"><font size=4px>〔魏收地形志：魏郡昌樂縣有昌城。昌樂縣，後魏太和二十一年分魏縣置。靳，居焮翻。〕</font></font><font size=4px>將攻鄴。魏主閔自將擊之，戰于蒼亭，</font><font size=4px color="#009090"><font size=4px>〔蒼亭在河上，西南至東六十里。自將，即亮翻。〕</font></font><font size=4px>賀度等大敗，死者二萬八千人，追斬靳豚於陰安，</font><font size=4px color="#009090"><font size=4px>〔陰安縣，漢屬魏郡，晉屬頓丘郡。劉昫曰：陰安城在澶州頓丘縣北。〕</font></font><font size=4px>盡俘其眾而歸。閔戎卒三十餘萬，旌旗、鉦鼓綿亙百餘里，雖石氏之盛，無以過也。

 　　故晉散騎常侍隴西辛謐，有高名，</font><font size=4px color="#009090"><font size=4px>〔散，悉亶翻。騎，奇寄翻。〕</font></font><font size=4px>歷劉、石之世，徵辟皆不就；閔備禮徵為太常。謐遺閔書，</font><font size=4px color="#009090"><font size=4px>〔遺，于季翻。〕</font></font><font size=4px>以為「物極則反，致至則危。</font><font size=4px color="#009090"><font size=4px>〔戰國策曰：物至而反，冬夏是也。致至則危，累碁是也。高誘註曰：冬至生，夏至殺，故曰反。致，極也。〕</font></font><font size=4px>君王功已成矣，宜因茲大捷，歸身晉朝，</font><font size=4px color="#009090"><font size=4px>〔朝，直遙翻。〕</font></font><font size=4px>必有由、夷之廉，享松、喬之壽矣。」</font><font size=4px color="#009090"><font size=4px>〔由、夷，許由、伯夷也。松、喬，赤松子、王子喬也。〕</font></font><font size=4px>因不食而卒。

 　　九月，燕王儁南徇冀州，取章武、河間。</font><font size=4px color="#009090"><font size=4px>〔晉武帝泰始元年，分勃海置章武國。五代志：後魏以河間置瀛州，統內有平舒縣，舊置章武郡。〕</font></font><font size=4px>初，勃海賈堅，少尚氣節，</font><font size=4px color="#009090"><font size=4px>〔少，詩照翻；下同。〕</font></font><font size=4px>仕趙為殿中督。趙亡，堅棄魏主閔還鄉里，擁部曲數千家。燕慕容評徇勃海，遣使招之，堅終不降；</font><font size=4px color="#009090"><font size=4px>〔使，疏吏翻。降，戶江翻。〕</font></font><font size=4px>評與戰，擒之。儁以評為章武太守，封裕為河間太守。儁與慕容恪皆愛賈堅之材，堅時夫六十餘，恪聞其善射，置牛百步上以試之。堅曰：「少之時能令不中，今老矣，往往中之。」乃射再發，</font><font size=4px color="#009090"><font size=4px>〔少，詩照翻。中，竹仲翻。射，而亦翻。〕</font></font><font size=4px>一矢拂脊，一矢磨腹，皆附膚落毛，上下如一，觀者咸服其妙。儁以堅為樂陵太守，治高城。</font><font size=4px color="#009090"><font size=4px>〔高城縣，自漢以來屬勃海郡。賢曰：高城故城，在今滄州鹽山縣南。〕</font></font><font size=4px>

 　　苻菁與張先戰于渭北，擒之，三輔郡縣堡壁皆降。冬，十月，苻健長驅至長安，杜洪、張琚奔司竹。</font><font size=4px color="#009090"><font size=4px>〔扶風盩厔縣有司竹園。宋白曰：竹在鄠、盩厔之間。漢官有竹丞，魏置司守之官，後魏有司竹都尉。〕</font></font><font size=4px>

 　　燕王儁還薊，留諸將守之；儁還至龍城，謁陵廟。

 　　十一月，魏主閔帥步騎十萬攻襄國。</font><font size=4px color="#009090"><font size=4px>〔帥，讀曰率。騎，奇寄翻；下同。〕</font></font><font size=4px>署其子太原王胤為大單于、騎騎大將軍，以降胡一千配之為麾下。</font><font size=4px color="#009090"><font size=4px>〔單，音蟬。驃，匹妙翻。降，戶江翻。〕</font></font><font size=4px>光祿大夫韋謏諫曰：「胡、羯皆我之仇敵，</font><font size=4px color="#009090"><font size=4px>〔謏，薊鳥翻。閔先誅胡、羯，故謏云然。〕</font></font><font size=4px>今來歸附，苟存性命耳；萬一為變，悔之何及。請誅屏降胡，去單于之號，</font><font size=4px color="#009090"><font size=4px>〔屏，必郢翻。去，羌呂翻。〕</font></font><font size=4px>以防微杜漸。」閔方欲撫納群胡，大怒，誅謏及其子伯陽。</font><font size=4px color="#009090"><font size=4px>〔為下降胡執胤降趙張本。〕</font></font><font size=4px>

 　　甲午，苻健入長安，以民心思晉，乃遣參軍杜山伯詣建康獻捷，并修好於桓溫。於是秦、雍夷夏皆附之，</font><font size=4px color="#009090"><font size=4px>〔夷夏皆附健，以其歸晉也。好，呼到翻。雍，於用翻。夏，戶雅翻。〕</font></font><font size=4px>趙涼州刺史石寧獨據上邽不下，十二月，苻雄擊斬之。

 　　蔡謨除司徒，三年不就職；</font><font size=4px color="#009090"><font size=4px>〔四年，謨除司徒。〕</font></font><font size=4px>詔書屢下，太后遣使諭意，</font><font size=4px color="#009090"><font size=4px>〔使，疏吏翻。〕</font></font><font size=4px>謨終不受。於是帝臨軒，遣侍中紀據、黃門郎丁纂徵謨；謨陳疾篤，使主簿謝攸陳讓。自旦至申，使者十餘返，而謨不至。時帝方八歲，甚倦，問左右曰：「所召人何以至今不來﹖臨軒何時掌竟﹖」太后以君臣俱疲，乃詔：「必不來者，宜罷朝。」</font><font size=4px color="#009090"><font size=4px>〔朝，直遙翻；下同。〕</font></font><font size=4px>中軍將軍殷浩奏免吏部尚衵江虨官。</font><font size=4px color="#009090"><font size=4px>〔虨，逋閑翻。〕</font></font><font size=4px>會稽王昱令曹曰：</font><font size=4px color="#009090"><font size=4px>〔下令於尚書曹也。昱時錄尚書六條事。會，工外翻。〕</font></font><font size=4px>「蔡公傲違上命，無人臣之禮。若人主卑屈於上，大義不行於下，亦不知所以為政矣。」公卿乃秦「謨悖慢傲上，罪同不臣，</font><font size=4px color="#009090"><font size=4px>〔悖，蒲內翻。〕</font></font><font size=4px>請送廷尉以正刑書。」謨懼，帥子弟詣</font><span class="h"><font size=4px>【章：十二行本「詣」上有「素服」二字；乙十一行本同；孔本同；張校同。】</font></font><font size=4px>闕稽顙，自到廷尉待罪。</font><font size=4px color="#009090"><font size=4px>〔帥，讀曰率。稽，音啟。〕</font></font><font size=4px>殷浩欲加謨大辟；</font><font size=4px color="#009090"><font size=4px>〔辟，毗亦翻。〕</font></font><font size=4px>會徐州刺史荀羨入朝，</font><font size=4px color="#009090"><font size=4px>〔羨自京口朝建康。〕</font></font><font size=4px>浩以問羨，羨曰：「蔡公今日事危，</font><font size=4px color="#009090"><font size=4px>〔謂謨死也。〕</font></font><font size=4px>明日必有桓、文之舉，」</font><font size=4px color="#009090"><font size=4px>〔言將舉兵以問其罪。〕</font></font><font size=4px>浩乃止。下詔免謨為庶人。 
</font><!--/HTMLBUILERPART0--><font size=4px>